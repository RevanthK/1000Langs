40001001	Ikolah cataiktan niniak muyang Isa Almasih, katurunan Daud, ka-turunan Ibrahim. Dari Ibrahim sampai ka Daud, ikolah namo-namo niniak mu-yang Isa Almasih tu:
40001002	-
40001006	(6a) Ibrahim, Ishak, Yakub, Yehuda sarato jo dunsanak-dunsanaknyo, Peres jo Zerah (mandehnyo banamo Tamar), Hezron, Ram, Aminadab, Nahason, Salmon, Boas (mandehnyo adolah Rahab), Obed (mandehnyo adolah Rut), Isai, sudah tu baru Rajo Daud, rajo urang Yahudi. (v 6b)-
40001011	Dari Daud sampai ka maso ban-so Israel dibuwang ka Babel, ikolah na-mo-namo katurunan Daud: Sulaiman, (mandehnyo adolah jando dari urang nan banamo Uria), Rehabeam, Abia, Asa, Yosafat, Yoram, Uzia, Yotam, Ahas, Hizkia, Manasye, Amon, Yosia, Yekhonya sarato jo dunsanak-dunsanaknyo.
40001012	-
40001016	Dari maso banso Israel dibu-wang ka Babel, sampai ka kalayieran Isa Almasih, dicataiklah namo-namo nan di bawah ko: Yekhonya, Sealtiel, Zerubabel, Abihud, Elyakim, Azur, Zadok, Akhim, Eliud, Eleazar, Matan, Yakub, Yusuf, junjuangan Maryam. Dari Maryam itulah layie Isa nan dinamokan Almasih.
40001017	Jadi, dari Ibrahim sampai ka Daud, kasadonyo ado ampek baleh katurun-an. Dari Daud sampai ka maso banso Israel dibuwang ka Babel, ado ampek baleh katurunan. Dari maso banso Israel dibuwang ka Babel sampai ka kalayieran Isa Almasih, ado pulo am-pek baleh katurunan.
40001018	Bakcando ikolah riwayaik tantang kalayieran Isa Almasih. Mandeh-Nyo banamo Maryam, sadang batunangan jo surang laki-laki nan banamo Yusuf. Tapi, sabalun inyo tu bi manikah, tanyato Maryam lah manganduang. Yusuf indak tawu, baraso Maryam manganduang dek karano kuwaso dari Roh Allah.
40001019	Yusuf, tunangan Maryam tu, adolah urang nan saliah. Jadi, inyo bamukasuik nak ka mamu-tuihkan patunangannyo tu, tapi, jo sa-caro ba-anok-anok, supayo Maryam jan mariangik di urang kampuang.
40001020	Samantaro Yusuf mamikie-mikiekan masalah tu, dalam lalok inyo barasi-yan. Dalam rasiyannyo tu, inyo ma-nampak surang malekaik Tuhan, nan bakato kabake inyo, ”Oih Yusuf, ka-turunan Daud, jan takuik manikahi Maryam, dek karano, Anak nan dikan-duangannyo tu, tajadi ateh kuwaso Roh Allah.
40001021	Maryam ka malayiekan surang anak laki-laki. Anak tu musti angkau agiah namo Yesus, (Isa Almasih), dek karano, Inyo-lah nan ka malapehkan umaik-Nyo dari sagalo doso.”
40001022	Kasadonyo tu tajadi bakcando itu, supayo buliah nak basuwoan, apo nan lah dikatokan dek Tuhan malalui nabi-Nyo, iyolah,
40001023	”Surang anak gadih ka manganduang, sarato ka malayiekan surang Anak laki-laki. Anak tu ka di-namokan Imanuel.” (Imanuel adolah bahaso Ibrani, nan aratinyo, ”Allah ado basarato jo kito”.)
40001024	Kutiko Yusuf lah tasintak, inyo mangarajokan apo nan lah dikatokan dek malekaik Tuhan tu. Inyo manika-hi Maryam.
40001025	Tapi, salamo Maryam alun malayiekan anak, nan Yusuf in-dak babawua doh jo Maryam. Lah sa-sudah Anak tu layie, mako, Yusuf ma-agiah namo kabake Anak tu, Yesus (Isa Almasih).
40002001	Isa Almasih dilayiekan di kota Betlehem, di nagari Yudea, pado maso pamarentahan Rajo Herodes. Pado wakatu itu, ado babarapo urang nan santiang alemu bintang, dari na-gari nan arah ka Ujuang, nan bi da-tang ka Yerusalem.
40002002	Inyo tu bi bata-nyo kian kumari, ”Dimanyo Anak tu, nan dilayiekan untuak ka manjadi Ra-jo urang Yahudi? Kami lah manampak bintang-Nyo bacahayo di arah nan ka Ujuang, nan kami kamari ko, untuak ka manyambah Inyo.”
40002003	Kutiko Rajo Herodes mandanga ka-ba nan bakcando itu, inyo takajuik sa-ngaik, baitu pulo kasadonyo urang di Yerusalem.
40002004	Mako, inyo manyuruah kasadonyo imam-imam kapalo, sara-to jo guru-guru ugamo banso Yahudi, untuak bi bakumpua. Sudah tu, inyo batanyo kabake imam-imam, sarato ka guru-guru ugamo tu, ”Dima tam-paik layienyo Rajo nan dijanjikan dek Allah tu?”
40002005	Urang-urang tu bi manjawauk, ”Di kota Betlehem di nagari Yudea. Dek karano, bakcando iko nan lah tatulih di kitauk nabi,
40002006	’Angkau Betlehem, di nagari Yehuda, angkau indak doh kampuang nan di-anggauk ketek, di antaro kota-kota nan gadang di Yehuda. Dek karano, dari angkau ka datang surang pamimpin, nan ka mamimpin umaik-Den Israel.’ ”
40002007	Sasudah mandanga katarangan nan bakcando itu, mako, Herodes mamang-gie jo sacaro ba-anok-anok, urang-urang nan santiang alemu bintang tu, nan datang dari nagari nan arah ka Ujuang. Mako, inyo batanyo kaba-ke urang-urang tu, pabilo bana tapek-nyo bintang tu muloi nampak?
40002008	Sasu-dah tu, inyo manyuruah urang-urang tu ka Betlehem, sarato jo pasan nan bakcando iko, ”Payilah, carilah Anak tu jo sacaro taliti. Nan jikok angkau lah bi manamukan Inyo, agiah-tawulah kabake ambo, supayo ambo buliah payi pulo manyambah Inyo.”
40002009	-
40002010	Sudah tu, bi barangkeklah urang-urang tu. Inyo tu bi manampak pulo baliak, bintang nan lah inyo liyek du-lu tu, di arah nan ka Ujuang. Baralah kagadangnyo ati urang-urang tu, dek maliyek bintang tu! Bintang tu man-dawulu-inyo bajalan, sudah tu, bin-tang tu baranti, tapek bana di ateh tampaik Anak tu barado.
40002011	Inyo tu bi masuak ka dalam rumah tu, sarato bi maliyek Anak tu basarato jo mandeh-Nyo, Maryam. Inyo tu bi sujuik, sara-to jo bi manyambah Anak tu, sudah tu, inyo tu bi mambukak bungkuih barang bawok-annyo, sarato mampa-sambahkannyo kabake Anak tu, ameh, kumayan, sarato jo mur.
40002012	Allah mam-paringekkan urang-urang tu di da-lam rasiyan, supayo inyo tu jan ba-baliak kabake Herodes. Dek karano itu, inyo tu bi babaliak pulang mala-lui jalan nan lain.
40002013	Sasudah urang-urang nan santiang alemu bintang tu bi barangkek, mako, malekaik Tuhan manampakkan diri kabake Yusuf di dalam rasiyan. Ma-lekaik tu bakato, ”Herodes bamuka-suik nak ka mancari Anak ko, untuak ka dibunuahnyo. Dek karano itu, jago-lah, bawoklah Anak ko sarato jo man-deh-Nyo mangunsi ka Mesir. Mana-tauklah di sinan tu, sampai Ambo tibo pulo baliak isuak, ma-agiah tawu ka-bake angkau.”
40002014	Yusuf tasintak, nan pado malam tu juwo, inyo bawoklah Anak tu sa-rato jo Maryam, mangunsi ka Mesir.
40002015	Inyo tu bi manatauk di sinan tu, sampai Herodes mati. Jo caro nan baitu, mako basuwo-anlah, apo nan lah dikatokan dek Tuhan malalui nabi-Nyo, bakcando iko, ”Aden ma-imbau Anak-Den kalu-wa dari Mesir.”
40002016	Kutiko Herodes tawu, baraso inyo lah dikicuah, dek urang-urang nan san-tiang alemu bintang, nan dari nagari nan arah ka Ujuang tu, mako tabiklah siburansangnyo. Mako, inyo mamaren-tahkan, untuak mambunuah kasado-nyo paja ketek laki-laki, nan ba-umua duwo tawun ka bawah di Betlehem, sarato jo di nagari nan sakuliliangnyo. Itu sasuwai jo katarangan nan dida-peknyo, dari urang-urang nan santiang alemu bintang tu, tantang sajak pabi-lo bintang tu muloi nampak.
40002017	Jo caro nan baitu, mako basu-woanlah, apo nan lah dikatokan dek Nabi Yeremia, iyolah,
40002018	”Di Rama tadanga suwaro ratok, kaluah kasah sarato jo tangih. Rahel maratok-i anak-anaknyo, nan inyo indak niyo dibujuak, dek karano anak-anaknyo indak bi ado lai.”
40002019	Sasudah Herodes mati, kutiko itu Yusuf sadang di Mesir juwo lai, surang malekaik Tuhan tibo baliak kabake inyo, manampakkan diri dalam rasi-yan.
40002020	Malekaik tu bakato, ”Urang-urang nan baniyaik ka mambunuah Anak ko, lah bi mati. Dek karano itu, jagolah, bawoklah Anak ko sarato jo mandeh-Nyo, sarato babaliaklah ka Israel.”
40002021	Yusuf tasintak, mako, inyo bawoklah Anak tu sarato jo Maryam, babaliak ka Israel.
40002022	Tapi, kamudian Yusuf mandanga kaba, baraso Arkelaus anak Herodes, lah manggantikan apaknyo, manjadi rajo di nagari Yudea. Dek karano itu, Yusuf takuik payi ka sinan tu. Sasudah inyo mandapek pitunjuak dari Tuhan dalam rasiyan, mako payilah inyo ka daerah Galilea.
40002023	Di sinan tu inyo ma-natauk di kota nan banamo Nazaret. Jo caro nan baitu, mako basuwoanlah, apo nan lah dikatokan dek nabi-nabi tantang Anak tu: ”Inyo ka dina-mokan Urang Nazaret.”
40003001	Pado wakatu itu, datanglah Yahya Pambaptis di padang pasie di Yudea, sarato muloi bakatubah.
40003002	Inyo bakato, ”Bi batobaiklah dari doso-do-so angkau, dek karano, Allah sugiro ka mamarentah sabagai Rajo!”
40003003	Yahya ko lah, urang nan dimuka-suikkan dek Nabi Yesaya, dalam kato-katonyo nan bakcando iko sa-isuak, ”Ado urang ba-imbau-imbau di padang pasie, ’Sadiyokanlah jalan untuak Tuhan; datakanlah jalan untuak Baliau.’ ”
40003004	Yahya mamakai jubah dari bulu unto. Ikek pinggangnyo dari kulik, nan makanannyo bilalang, sarato jo manisan labah.
40003005	Sambuah urang dari Yerusalem, sarato jo dari sagalo naga-ri di Yudea, sarato jo dari daerah-da-erah nan di sakuliliang Sungai Yordan, bi tibo kabake Yahya.
40003006	Urang-urang tu bi ma-akui doso-dosonyo, sudah tu, Yahya mampamandikan inyo tu di Sungai Yordan.
40003007	Banyak pulo urang-urang Farisi, sarato jo urang-urang Saduki, nan bi datang kabake Yahya, untuak min-tak dipamandikan. Tapi, kutiko Yah-ya maliyek urang tu bi tibo, inyo ba-kato kabake urang-urang tu, ”Angkau ko adolah urang-urang nan pasiak! Si-ya nan mangatokan, baraso angkau dapek bi ta-inda dari ukunan Allah nan ka tibo isuak?
40003008	Panampakkan-lah jo pabuatan angkau, baraso ang-kau iyo lah bi batobaik dari doso-do-so angkau.
40003009	Jan disangko angkau ka bi dapek lapeh dari ukunan, dek ka-rano angkau bi mangatokan, Ibrahim adolah niniak muyang kami. Kana-ilah nan ambo katokan ko, dari batu nan ado ko, Allah dapek mambuwek katurunan untuak Ibrahim!
40003010	Kapak lah tasadiyo, untuak ka panabang ba-tang kayu sampai ka urek-ureknyo. Satiyok batang kayu nan indak ma-asiekan buwah nan elok, ka ditabang, sarato ka di-ambuangkan masuak api.
40003011	Ambo mampamandikan angkau jo ayie, sabagai tando baraso angkau lah bi batobaik dari doso-doso angkau, tapi, Baliau nan datang kudian dari ambo, ka mampamandikan angkau jo Roh Allah, sarato jo api. Baliau la-biah basa daripado ambo. Untuak ka tukang bawok tarompa-Nyo sajo, am-bo ko urang nan indak patuik doh.
40003012	Di tangan Baliau lah tasadiyo tam-piyan, untuak ka panampi sagalo gan-dun-Nyo sampai tareh. Gandun nan lah tareh, ka Baliau kumpuakan ma-suak lumbuang, tapi, nama nan da-dak ka Baliau baka masuak api, api nan indak ka pudua-pudua.”
40003013	Pado wakatu itu, Isa Almasih ba-rangkek dari Galilea manuju Sungai Yordan. Tibo di sinan, Baliau payi ma-namui Yahya, sarato mintak dipaman-dikan.
40003014	Tapi, Yahya mancubo manu-lak pintak Baliau tu. Yahya bakato, ”Sabananyo, ambolah nan samusti-nyo Angku pamandikan. Kiniko ma-lah tabaliak, Angku nan tibo kabake ambo mintak dipamandikan.”
40003015	Tapi, Isa Almasih manjawauk, ”Bi-yalah kito pabuwek bakcando nan Am-bo pintak tu. Dek karano, jo caro nan baitulah kito mangarajokan kasado-nyo kahandak Allah.” Akienyo, tapa-so juwolah Yahya mampamandikan Isa Almasih.
40003016	Sasudah dipamandikan, Isa Almasih sacapeknyo kaluwa dari batang ayie tu. Indak disangko-sangko langik ta-bukak, nan Isa Almasih manampak Roh Allah turun bakcando buruang parapati kabake Baliau.
40003017	Kamudian, tadanga suwaro Allah nan bakato, ”Ikolah Anak-Den nan Den kasiahi. Inyo manyanangkan ati-Den.”
40004001	Kamudian, Isa Almasih dibawok dek Roh Allah ka padang pasie, untuak dicubo-i dek ubilih.
40004002	Salamo ampek puluah ari ampek puluah ma-lam, Isa Almasih indak makan. Ma-ko, litaklah paruik Baliau.
40004003	Tibolah Ubilih sarato jo bakato, ”Angkau kan Anak Allah, iyo ndak? Suruahlah ba-tu nan ado ko manjadi roti.”
40004004	Isa Almasih manjawauk, ”Di Alkitauk ado tatulih: Manusia indak ka dapek doh iduik, jikok hanyo dari roti sajo, tapi, inyo mamaralukan pu-lo, satiyok kato-kato nan kaluwa da-ri muluik Allah.”
40004005	Sasudah tu, Ubilih mambawok Isa Almasih ka Yerusalem, ka kota su-ci, sarato manampaikkan Baliau di bubuangan atok Baithullah.
40004006	Mako, Ubilih bakato kabake Baliau, ”Ang-kau kan Anak Allah, iyo ndak? Jikok baitu, cubolah tajun ka bawah, dek karano di Alkitauk ado tatulih nan bakcando iko, Allah ka mamarentahkan malekaik-malekaik-Nyo, untuak nan ka malinduangi Angkau, malekaik tu ka bi manyambuik Angkau jo tangannyo, supayo kaki Angkau jan ta-antuak ka batu.’ ”
40004007	Isa Almasih manjawauk, ”Tapi, di Alkitauk ado pulo tatulih nan bak-cando iko, ’Janlah angkau mancubo-i Tuhan Allah angkau.’ ”
40004008	Kamudian, Ubilih mambawok Isa Almasih, ka ateh gunuang nan sangaik tenggi, sarato mampaliyekkan kaba-ke Baliau, kasadonyo karajaan nan di muko bumi, sarato jo sagalo arato bandonyo.
40004009	Sudah tu, Ubilih bakato kabake Isa Almasih, ”Kasadonyo ko ka den barikan kabake Angkau, jikok Angkau layi namuah sujuik manyam-bah kabake den.”
40004010	Isa Almasih manjawauk, ”Oih Tu-kang Umbuak! Bakirok wa-ang dari si-ko! Di Alkitauk ado tatulih: Sambahlah Tuhan, Allah angkau, sarato kabake Baliau sajolah angkau ba-ibadaik!”
40004011	Akienyo Ubilih barangkek ma-ninggakan Isa Almasih, sarato bi ti-bolah malekaik-malekaik malayani Baliau.
40004012	Kutiko Isa Almasih mandanga ka-ba, baraso Yahya lah dimasuakkan ka pinjaro, mako, Baliau ma-inda ka Galilea.
40004013	Baliau barangkek dari Nazaret, sudah tu manatauk di Kapernaum, di tapi Danau Galilea, di daerah Zebu-lon jo Naftali.
40004014	Dek karano Isa Almasih mampa-buwek nan bakcando itu, mako, ba-suwoanlah apo nan lah dikatokan dek Nabi Yesaya:
40004015	”Tanah Zebulon jo tanah Naftali, di jalan nan ka danau, di subarang Sungai Yordan, Galilea adolah tanah banso-banso asiang!
40004016	Banso nan iduik di nan kalam, lah bi manampak tarang nan gumilang! Untuak urang nan tingga di nagari nan disongkok mauik, lah tabik cahayo tarang!”
40004017	Sajak dari wakatu itu, mako mu-lo-ilah Isa Almasih mambaritokan, ”Bi batobaiklah dari doso-doso ang-kau, dek karano, Allah sugiro ka ma-marentah sabagai Rajo!”
40004018	Kutiko Isa Almasih sadang baja-lan di tapi Danau Galilea, Baliau ma-nampak duwo urang tukang pukek, iyolah Simon, (nan dinamoi pulo si Petrus,) sarato jo adiaknyo, Andreas. Inyo tu bi sadang manjalo ikan di da-nau tu.
40004019	Isa Almasih bakato kabake inyo tu, ”Kamarilah, molah payi jo Ambo. Ambo ka ma-aja angkau, supayo pan-dai manjalo urang.”
40004020	Mako, inyo tu bi maninggakan jalonyo, sudah tu, lansuang bi payi manuruikkan Isa Almasih.
40004021	Isa Almasih taruih juwo bajalan, mako, nampak pulolah dek Baliau, urang baduwo badunsanak, iyolah, Yakobus sarato jo Yahya, anak-anak Zebedeus. Inyo tu, samo-samo sadang mampaelok-i jalo jo apaknyo di dalam parawu. Isa Almasih ma-ajak inyo tu pulo,
40004022	nan inyo tu lansuang bi ma-ninggakan parawunyo, sarato jo apak-nyo, mako, inyo tu bi payi manuruik-kan Isa Almasih.
40004023	Isa Almasih bakuliliang di kasa-donyo nagari di Galilea, sarato ma-aja di rumah-rumah ibadaik. Baliau mam-baritokan Injil, sarato jo mangabakan, baraso Allah ka mamarentah sabagai Rajo. Urang-urang nan sakik, sarato jo urang-urang nan bacacaik, Baliau cegakkan.
40004024	Lah pacah kaba tantang diri Isa Almasih di kasadonyo nagari di Siria, sainggo sambuah urang nan bi tibo kabake Baliau. Urang-urang tu, bi mambawok-i urang nan bi ma-idok-kan sagalo rupo panyakik, sarato jo urang nan sansaro. Urang-urang nan kamasuak-an roh jahek, urang nan di-sawan, sarato jo urang nan lumpuah, kasadonyo tu dicegakkan dek Isa Almasih.
40004025	Sambuah sangaik urang nan bi payi manuruikkan Isa Almasih di wakatu itu. Ado nan datang dari Galilea, ado nan dari Sapuluah Ko-to, dari Yerusalem, dari Yudea, sara-to ado pulo nan dari nagari di suba-rang Sungai Yordan.
40005001	Kutiko Isa Almasih maliyek urang nan banyak tu, mako, Baliau man-daki ka ateh bukik. Sasudah Baliau lah duduak, pangikuik-pangikuik-Nyo bi tibo kabake Baliau,
40005002	mako, mulo-ilah Baliau ma-aja urang nan banyak tu:
40005003	”Basukocitolah, urang nan maraso indak badayo, sarato nan bagantuang sapanuahnyo kabake Tuhan; dek karano, inyo tu lah nan punyo Karajaan Sarugo!
40005004	Basukocitolah, urang nan kiniko ba-ibo ati; dek karano, Allah lah nan ka mambujuak inyo tu!
40005005	Basukocitolah, urang nan randah ati; dek karano, kabake inyo tu lah, Allah ka mambarikan sagalo sasuatu nan lah dijanjikan!
40005006	Basukocitolah, urang nan layi niyo taruih, nak mampabuwek nan katuju dek Allah; dek karano, Allah ka mampalakukan sagalo kandaknyo!
40005007	Basukocitolah, urang nan layi pa-ibo kabake urang lain; dek karano, Allah ka mangasiahi pulo, urang nan pa-ibo tu!
40005008	Basukocitolah, urang nan layi barasiah atinyo; dek karano, inyo tu ka basuwo bana jo Allah!
40005009	Basukocitolah, urang nan mambawok damai sasamo manusia; dek karano, Allah ka ma-akui inyo tu, sabagai anak-anak Baliau!
40005010	Basukocitolah, urang nan manangguangkan aniayo, dek karano mampabuwek nan katuju dek Allah; dek karano, inyo tu lah nan punyo Karajaan Sarugo!
40005011	Basukocitolah, jikok angkau bi di-cacek, di-aniayo, sarato dipitanah ka-rano dek Ambo.
40005012	Dek karano, nabi-nabi nan iduik sabalun angkau pun, lah di-aniayo bakcando itu pulo. Ba-sukocitolah, sarato bi bagadang atilah, dek karano, gadanglah pahalo di sa-rugo, nan disadiyokan dek Tuhan un-tuak angkau.”
40005013	”Angkau adolah garam dunia. Jikok garam lah manjadi amba, layi mungkinkoh di-asinkan baliak? In-dak ka ado doh gunonyo lai, salain ka dicampakkan, sarato ka dilanyau-lanyau urang.
40005014	Angkau adolah tarang dunia. Kota nan talatak di ateh bukik, in-dak mungkin doh indak ka nampak.
40005015	Indak ado doh urang nan sasudah ma-iduik-i lampu, kamudian, inyo songkok jo embe. Nan biasonyo lah musti inyo latakkan di ateh rengkak-nyo, supayo nak manarangi satiyok urang nan di ateh rumah.
40005016	Baitu pu-lo, tarang nan ado di angkau tu, musti bacahayo andaknyo di adok-an urang, supayo inyo tu bi maliyek sagalo ka-rajo angkau nan elok, mako, inyo tu ka bi mamuliekan Bapak angkau nan di sarugo.”
40005017	”Janlah angkau bi manyangko, ba-raso Ambo datang untuak ka mamba-takan paratuaran Kitauk Taurat, atau ajaran Kitauk nabi-nabi. Ambo datang indak untuak ka mambatakannyo doh, tapi, untuak ka manunjuakkan ara-ti nan sabananyo.
40005018	Kana-ilah apo nan Ambo katokan ko! Salamo layi ado juwo lai langik jo bumi, agak ci-yek uruih, atau pun ciyek titiak nan paliang kicik, di dalam paratuaran Kitauk Taurat tu, indak ka dibatakan doh, sabalun kasadonyo pangajaran paratuaran tu bi tajadi!
40005019	Dek kara-no itu, siapo pun juwo nan malang-ga salah ciyek dari sagalo parentah Kitauk Taurat tu, biyapun nan paliang ketek, sarato ma-ajakannyo bakcando itu kabake urang lain, mako, inyo ka mandapek tampaik nan paliang ran-dah di dalam Karajaan Sarugo. Baitu pulo sabaliaknyo, siya urang nan layi mangarajokan sagalo parentah Kitauk Taurat tu, sarato layi ma-ajakannyo pulo kabake urang lain nan bakcando itu, mako, inyo ka mandapek tampaik nan mulie di dalam Karajaan Sarugo.
40005020	Dek karano itu, kana-ilah apo nan Ambo katokan ko: Angkau indak ka mungkin doh masuak Karajaan Saru-go, jikok caro ba-ugamo angkau indak labiah elok, daripado caro ba-ugamo guru-guru ugamo Yahudi, atau urang-urang Farisi!”
40005021	”Angkau kan bi tawu, baraso di niniak muyang kito lah ado aja-ran nan bakcando iko: Jan mambu-nuah, siya urang nan mambunuah, inyo musti ka di-ukun.
40005022	Tapi, kini-ko Ambo bakato kabake angkau, siya urang nan bangih kabake urang lain, mako, inyo musti ka di-ukun. Sarato siya urang nan mancacek urang lain, mako, inyo ka disidangkan di adok-an Mahkamah Ugamo. Baitu pulo, si-ya nan mangatokan ’Pandie.’ kabake urang lain, mako, inyo patuik di-am-buangkan masuak api narako.
40005023	Dek karano itu, jikok ado salah surang di antaro angkau, nan sadang mampa-sambahkan karobannyo kabake Allah, samantaro itu takana dek inyo, ba-raso ado urang nan sakik ati kabake inyo,
40005024	mako, andaklah inyo tingga-kan dulu karoban pasambahannyo tu di adok-an mezbah, sudah tu, payilah mintak maoh kabake urang tu. Ka-mudian, barulah inyo babaliak, un-tuak mampasambahkan karobannyo tu kabake Allah.
40005025	Kok santano ado urang nan ma-ngadukan angkau ka pangadielan, mako, eloklah badamai jo urang tu samantaro ado wakatu, sabalun sam-pai di pangadielan. Jikok indak, tan-tu urang tu ka manyarahkan angkau kabake hakim, nan hakim ka manya-rahkan angkau kabake pagawai. Su-dah tu, pagawai nan ka mamasuak-kan angkau ka pinjaro.
40005026	Kana-ilah apo nan Ambo katokan ko: Lah ja-leh angkau indak ka bisa doh kalu-wa dari pinjaro tu, jikok sagalo dan-do alun angkau bayie lunaih.”
40005027	”Angkau lah bi tawu, baraso ado ajaran nan bakcando iko: Jan baji-na.
40005028	Tapi, kiniko Ambo bakato kaba-ke angkau: siya nan mancaliak padu-si, jo pancaliak-an nan banapasu, ma-ko, urang tu lah bajina tu jo padusi tu di dalam atinyo.
40005029	Jikok mato angkau nan suwok nan manyabaukkan ang-kau badoso, mako, cukielah incek ma-to angkau tu, sarato campakkanlah! Labiah elok angkau indak bamato sa-balah, daripado batubuah langkok di-ambuangkan masuak narako.
40005030	Jikok tangan angkau nan suwok nan ma-nyabaukkan angkau badoso, mako, kuduanglah tangan angkau tu, sara-to campakkanlah! Labiah elok bata-ngan pontong sabalah, daripado batu-buah langkok di-ambuangkan masuak narako.”
40005031	”Ado pulo ajaran nan bakcando iko: satiyok urang nan mancaraikan bininyo, mako, inyo musti ma-agiah surek carai kabake bininyo tu.
40005032	Tapi, kiniko Ambo bakato kabake angkau: siya urang nan mancaraikan bininyo, padohal bininyo tu indak ado doh ba-jina, sarato manyabaukkan bininyo tu bajina, jikok jandonyo tu balaki jo urang lain. Sarato siya nan mampa-bini padusi nan lah dicaraikan tu, sa-mo pulo tu jo bajina.”
40005033	”Angkau lah bi tawu, baraso di niniak muyang kito ado ajaran nan bakcando iko: jan mungkie janji. Apo nan lah angkau janjikan jo sumpah di adok-an Allah, musti angkau tapek-i.
40005034	Tapi, kiniko Ambo bakato kabake angkau: nan angkau, sabana-bana in-dak buliah doh basumpah, biya kara-no dek langik, sabauk langik adolah tampaik kurisi Allah,
40005035	atau pun ka-rano dek bumi, sabauk bumi adolah tumpuan kaki Baliau, atau pun kara-no dek Yerusalem, sabauk Yerusalem adolah kota Rajo Nan Basa.
40005036	Jan pu-lolah basumpah karano dek kapalo angkau, sabauk agak sa-alai rambuik angkau tu, angkau indak bakuwaso doh mamutiahkan, atau ma-itamkan-nyo.
40005037	Jikok iyo, katokan ’Iyo’, jikok indak, katokan ’Indak' labiah dari itu, datangnyo dari Ubilih.”
40005038	”Angkau lah bi tawu, baraso ado pu-lo ajaran nan bakcando iko: mato digan-ti jo mato, gigi diganti jo gigi.
40005039	Tapi, ki-niko Ambo bakato kabake angkau: jan mambaleh dandam taradok urang nan babuwek jahek kabake angkau. Malah sabaliaknyo, jikok ado urang nan ma-nampa pipi angkau nan suwok, mako, pa-diyakan pulolah inyo manampa pipi ang-kau nan kida.
40005040	Nan jikok ado urang nan mangadukan angkau kabake hakim, dek karano inyo nak ma-inginkan baju ang-kau, mako, barikanlah jubah angkau ba-gai untuak inyo.
40005041	Jikok ado surang pa-nguwaso, nan mamaso angkau mamikua barangnyo sajauah jarak sakilo, mako, bawoklah barangnyo tu sajauah jarak du-wo kilo.
40005042	Jikok ado urang nan mamin-tak sasuatu kabake angkau, mako, bari-kanlah apo nan inyo mintak tu. Sarato jan pulolah manulak, jikok urang nak ka manyalang sasuatu kabake angkau.”
40005043	”Angkau lah bi tawu, baraso ado pulo ajaran nan bakcando iko: ibo-ilah kanti-kanti angkau, sarato banci-ilah urang-urang nan mamusuahi angkau.
40005044	Tapi, kiniko Ambo bakato kabake angkau: kasiahilah urang-urang nan mamusuahi angkau, sarato badowa-lah untuak urang-urang nan ma-ani-ayo angkau,
40005045	supayo angkau bi man-jadi anak-anak Bapak angkau nan di sarugo. Dek karano, Allah manabikkan matoari-Nyo untuak urang nan elok, sarato jo untuak urang nan jahek. Ba-liau manurunkan ujan, untuak urang nan babuwek baiak, sarato jo untuak urang nan babuwek jahek.
40005046	Dek ka-rano, jikok angkau hanyo bi manga-siahi, urang nan mangasiahi angkau sajo, mako, untuak apo gunonyo Allah musti mambaleh pabuatan angkau tu? Indakkoh tukang-tukang mintak pa-jak bi mampabuwek nan bakcando itu pulo?
40005047	Nan jikok angkau mam-bari salam, hanyo kabake kanti-kan-ti angkau sajo, apo kalabiahan ang-kau dari urang lain? Urang-urang nan indak tawu jo Allah pun, mampabu-wek nan bakcando itu!
40005048	Bapak ang-kau nan di sarugo, sabana samparono ibo kabake sadonyo urang. Nan ang-kau pun musti baitu pulo.”
40006001	”Kana-ilah apo nan Ambo katokan, janlah angkau mangarajo-kan kawajiban ba-ugamo, di adok-an urang nan banyak, supayo nak dili-yek urang. Jikok angkau mampabu-wek nan bakcando itu, mako, angkau indak ka dibari doh pahalo, dek Bapak angkau nan di sarugo.
40006002	Jadi, jikok angkau nak basidakah kabake urang nan bansaik, janlah itu di ota-otakan, bakcando nan dipabu-wek dek urang-urang munapiak. Inyo tu suko mampabuwek nan bakcando itu di dalam rumah ibadaik, sarato di jalan-jalan gadang, supayo nak dipuji urang. Kana-ilah nan Ambo katokan ko, inyo tu lah bi manarimo upahnyo.
40006003	Tapi, nan angkau, jikok angkau nak ka basidakah, barikanlah jo sacaro ba-anok-anok, sainggo indak ado doh urang nan tawu.
40006004	Biyalah apo nan ang-kau pabuwek tu, indak dikatawui dek siya-siyanyo, salain dari Bapak ang-kau di sarugo nan tawu. Baliau ma-liyek pabuatan angkau nan ta-andok tu, sarato nan ka mambari pahalo ka-bake angkau.”
40006005	”Jikok angkau badowa, janlah bak-cando urang-urang nan suko ba-icak-icak. Inyo tu bi suko badowa sambia tagak di rumah ibadaik, sarato di pa-simpangan jalan, supayo nak diliyek urang. Kana-ilah apo nan Ambo ka-tokan ko, hanyo itulah upah nan di-tarimonyo.
40006006	Tapi, jikok angkau nak ka badowa, mako, masuaklah ka dalam biliak, sa-rato sawoklah pintu, sudah tu, bado-walah kabake Bapak angkau nan indak dapek diliyek tu. Mako, Bapak ang-kaulah nan maliyek pabuatan angkau nan ta-andok, nan ka mambari paha-lo kabake angkau.
40006007	Jikok angkau badowa, janlah ba-tele-tele, bakcando urang-urang nan indak tawu jo Tuhan. Inyo tu bi ma-nyangko dowanyo ka dipalakukan, dek karano dowanyo nan panjang tu.
40006008	Janlah bakcando urang-urang tu. Dek karano, Bapak angkau lah tawu, apo nan angkau paralukan, sabalun ang-kau bi mamintaknyo.
40006009	Jadi, badowa-lah bakcando iko, ’Bapak kami nan di sarugo: Angkau-lah Allah Nan Indak Babilang. Andaknyo, Angkau sajolah nan disambah, sarato nan dimuliekan.
40006010	Angkau-lah Rajo kami. Angkau sajolah nan mamarentahi bumi, nan sagalo parentah Angkau dipatuahi, bakcando di sarugo.
40006011	Barilah kami di ari ko, makanan nan kami paralukan.
40006012	Ampunilah kami dari kasalahan kami, bakcando kami lah mamaohkan urang nan basalah kabake kami.
40006013	Janlah dipadiyakan iman kami bakucak, di kutiko kami dapek cobaan, tapi, lapehkanlah kami dari kuwaso si Jahek. [Angkau-lah Rajo nan bakuwaso, sarato nan mulie, untuak salamo-lamonyo. Amin.]'
40006014	Jikok angkau mamaohkan urang nan basalah kabake angkau, mako, Bapak angkau nan di sarugo pun, ka ma-ampuni kasalahan angkau.
40006015	Tapi, jikok angkau indak mamaohkan kasa-lahan urang lain, mako, Bapak angkau nan di sarugo, indak pulo doh ka ma-ampuni kasalahan angkau.”
40006016	”Jikok angkau bapuwaso, janlah muram muko angkau, bakcando urang nan suko ba-icak-icak. Inyo tu bi suko marubah rono mukonyo, supayo ka-sadonyo urang bi tawu, baraso inyo tu sadang bi bapuwaso. Kana-ilah apo nan Ambo katokan ko, hanyo itulah upah nan lah ditarimonyo.
40006017	Tapi, ji-kok angkau bapuwaso, basuahlah mu-ko angkau, sarato sikeklah rambuik angkau,
40006018	supayo indak ado urang nan tawu, baraso angkau sadang ba-puwaso, nan tawu, hanyolah Bapak angkau nan indak dapek diliyek tu. Baliau maliyek pabuatan angkau nan ta-andok tu, sarato ka mambari paha-lo kabake angkau.”
40006019	”Janlah mangumpuakan arato un-tuak diri angkau di dunia, di dunia ko, ngangek jo kurawek dapek mam-binasokannyo, sarato urang maliang tibo nan ka manciloknyo.
40006020	Tapi saba-liaknyo, kumpuakanlah arato untuak angkau isuak di sarugo, di sinan tu, ngangek jo kurawek, indak ka dapek doh mambinasokannyo, nan urang ma-liang, indak ka dapek doh nak man-ciloknyo.
40006021	Dek karano, dima arato angkau talatak, nan ati angkau lah di sinan pulo!”
40006022	”Mato adolah palito untuak tu-buah. Jikok pancaliak-an mato ang-kau layi ka nan baiak, mako, kaciyek-annyo tubuah angkau tu, ka manjadi tarang bacahayo.
40006023	Tapi, jikok panca-liak-an angkau ka nan buruak, mako, kalamlah kaciyek-annyo tubuah ang-kau tu. Jadi, jikok palito nan di diri angkau tu lah pudua, mako, itulah ka-lam nan sakalam-kalamnyo!”
40006024	”Indak surang juwo doh urang nan bisa bakarajo, untuak duwo urang induak samang. Dek karano, inyo ka labiah mangasiahi nan ciyek ko, da-ripado nan surang lai. Atau, inyo ka labiah tuluih ka induak samang nan ciyek ko, daripado ka nan surang lai. Baitu pulolah ka-adaannyo jo angkau. Angkau indak ka bisa doh bakarajo untuak Allah, sarato bakarajo pulo untuak mangaja arato bando.
40006025	Dek karano itu, kana-ilah apo nan Ambo katokan ko; janlah cameh tan-tang iduik angkau, iyolah, apo nan ka dimakan, sarato nan ka diminun, atau apo nan ka angkau pakai. Indak koh iduik angkau tu labiah ba-arago da-ripado makanan, nan tubuah angkau tu labiah ba-arago daripado pakaian?
40006026	Liyeklah buruang di udaro. Inyo tu indak panah doh mananam, sarato jo manuwai, indak panah pulo doh, ma-ngumpuakan asie tinamannyo masuak lumbuang. Biyapun baitu, Bapak ang-kau nan di sarugo, tatauk juwo ma-maliaro buruang-buruang tu! Indak koh angkau jauah labiah ba-arago da-ripado buruang?
40006027	Siyakoh di antaro angkau, nan dek karano jo kacameh-annyo tu, inyo dapek mampapanjang umuanyo agak saketek?
40006028	Baa mangko angkau bi cameh tan-tang parkaro pakaian? Paratikanlah bu-ngo-hungo bakuang nan tumbuah di ta-ngah padang. Bungo-bungo tu indak bi bakarajo doh, sarato indak pulo doh bi mananun;
40006029	tapi, Rajo Sulaiman nan tamusawua sangaik kayo, indak ado doh mamakai baju nan sarancak bu-ngo tu!
40006030	Rumpuik di tangah padang, nan di ari ko tumbuah, nan bisuak ka dibaka abih. Biyapun baitu, Allah ta-tauk juwo mamparancak rumpuik tu, sampai baitu rancak. Apo lai angkau! Tapi, sayangnyo angkau kurang bi pi-cayo!
40006031	Janlah cameh, sarato janlah bi bakato, ’Apo nan ka kito makan’, atau ’apo nan ka kito minun’, atau ’apo nan ka kito pakai'?
40006032	Sagalo parkaro nan bakcando itulah, nan taruih dikaja dek tuang-urang nan indak ba Tuhan Allah. Padohal, Bapak angkau nan di sarugo, tawu jo sagalo sasuatu nan angkau pa-ralukan.
40006033	Jadi, usawokanlah dulu, su-payo Allah sabana-bana manjadi Rajo dalam iduik angkau, sarato karajokan-lah apo nan Baliau suruahkan. Mako, kasadonyo kaparaluan nan lainnyo, ka dibarikan pulo dek Allah kabake ang-kau.
40006034	Dek karano itu, janlah cameh tantang ari barisuak. Dek karano ari ba-risuak, lain pulo kakuwatirannyo. Ka-susahan nan di ari ko, cukuiklah di ari ko sajo, jan ditambah pulo lai.”
40007001	”Janlah ma-adieli urang lain, supayo angkau sandiri indak pulo di-adieli dek Allah.
40007002	Dek karano, baa caro angkau ma-adieli urang lain, bak-cando itu pulolah, Allah ka ma-adie-li angkau. Ukuaran nan angkau pakai untuak pa-ukua urang lain, itu pulo-lah nan ka dipakai dek Allah untuak ka pa-ukua angkau.
40007003	Baa mangko sa-rabuak kayu nan di mato sudaro ang-kau, nampak dek angkau? Sadangkan balok di mato angkau sandiri indak angkau paratikan doh!
40007004	Dima pulo angkau ka bisa bakato ka sudaro ang-kau, ’Kamarilah, buliah nak den ka-luwakan sarabuak kayu nan di mato wa-ang tu.’ sadangkan di mato angkau sandiri ado balok tabulintang?
40007005	Oih urang munapiak! Kaluwakanlah du-lu balok nan di mato angkau sandi-ri, sudah tu barulah mato angkau tu tarang untuak mancaliak, sarato bi-sa mangaluwakan sarabuak kayu nan di mato sudaro angkau tu.
40007006	Janlah dibarikan barang nan su-ci kabake anjiang, supayo anjiang tu jan babaliak manggigik angkau. Sa-rato jan pulolah mambarikan mutiara kabake babi, supayo mutiara tu indak dilanyau-lanyau dek babi tu.”
40007007	”Mintaklah, mako angkau ka mana-rimo. Carilah, mako angkau ka man-dapek. Tokoklah pintu, mako pintu ka dibukakkan untuak angkau.
40007008	Dek ka-rano, siya urang nan mamintak, inyo ka manarimo; siya urang nan mancari, inyo ka mandapek; sarato siya urang nan manokok pintu, mako, pintu ka dibukakkan untuak inyo.
40007009	Di antaro angkau, adokoh angkau nan mamba-rikan batu ka anak angkau, jikok inyo mamintak roti?
40007010	Atau nan mamba-rikan ula, jikok inyo mamintak ikan?
40007011	Biyapun angkau urang jahek, tapi, angkau layi tawu juwo mambarikan nan elok kabake anak-anak angkau. Apo lai Bapak angkau nan di sarugo! Baliau labiah lai dari itu, Baliau ka mambarikan nan baiak kabake urang-urang nan mamintak kabake Baliau.
40007012	Pabuweklah kabake urang lain, bakcando apo nan katuju dek angkau, nan ka dipabuwek urang kabake ang-kau. Itulah nan sabana intinyo saga-lo paratuaran Musa sarato jo ajaran nabi-nabi.”
40007013	”Masuaklah malalui pintu nan sampik, dek karano, pintu nan ka na-rako lapang, labuah nan manuju ka narako laweh, sarato sambuah urang nan malalu-inyo.
40007014	Tapi, sampiklah pintu nan ka sarugo, sarato suliklah jalan nan mambawok urang kabake iduik nan kaka. Sarato hanyo saketek urang nan lai manamukannyo.”
40007015	”Ingek-ingeklah taradok nabi-na-bi palasu. Inyo tu bi datang kabake angkau icak-icak bakcando domba, ta-pi, inyo tu sabananyo, adolah anjiang utan nan buweh.
40007016	Angkau dapek ma-ngatawuinyo, dari maliyek asie kara-jonyo. Samak baluka, indak ka mung-kin doh ma-asiekan buwah anggur, nan samak baduri, indak ka mungkin doh ma-asiekan buwah ara.
40007017	Dari ba-tang nan rancak, didapek buwah nan elok, nan dari batang nan buruak, di-dapek buwah nan buruak.
40007018	Batang nan rancak, indak ka mungkin doh ma-asiekan buwah nan buruak, baitu pulo, batang nan buruak, indak ka mungkin doh ma-asiekan buwah nan rancak.
40007019	Satiyok batang nan indak ma-asiekan buwah nan rancak, ka di-tabang, sudah tu dibaka.
40007020	Baitu pu-lo tantang nabi-nabi palasu. Angkau dapek mangatawuinyo, dari maliyek asie karajo inyo tu.”
40007021	”Indak kasadonyo urang nan ma-imbau Ambo, ’Tuhan, Tuhan.’ nan ka masuak dalam Karajaan Sarugo, ta-pi hanyolah urang-urang nan layi bi mangarajokan kahandak Bapak Am-bo nan di sarugo.
40007022	Isuak di Ari Ki-yamaik, sambuah urang nan ka bi ba-kato kabake Ambo, ’Tuhan, Tuhan, indakkoh jo ateh namo Angkau, kami lah bi manyampaikan barito nan da-ri Allah? Sarato indakkoh, jo kuwaso namo Tuhan pulo, kami lah bi ma-usie roh-roh jahek, sarato banyak pu-lo mampabuwek mukjizat?'
40007023	Tapi, di kutiko itu Ambo ka manjawauk, Alun ado lai Ambo bakatawuan jo kalian! Bakiroklah kalian dari siko, kalian nan suko mampabuwek kara-jo nan jahek!’ ”
40007024	”Jadi, satiyok urang nan layi bi ma-iyokan kato-kato Ambo ko, sarato layi bi mamatuahinyo, mako, urang tu samo jo bakcando urang nan arih bijaksano, nan lah managakkan ru-mahnyo di ateh batu.
40007025	Pado kuti-ko ari ujan, nan ayie gadang tibo, sa-rato angin limbuhu ma-oyak rumah tu, nan rumah tu indak ka baa-baa, dek karano rumah tu ditagakkan di ateh batu.
40007026	Tapi, satiyok urang nan lah man-danga kato-kato Ambo ko, tapi, inyo indak mamatuah-inyo, mako, urang tu samo jo urang nan pandie, nan lah managakkan rumahnyo di ateh kasiek.
40007027	Pado kutiko ari ujan, nan ayie ga-dang tibo, sarato angin limbubu ma-oyak rumah tu, mako, runtuahlah ru-mah tu. Sarato bareklah rusaknyo!”
40007028	Akienyo salasailah Isa Almasih mambari pangajaran, mako urang-urang nan ado di sinan tu bi tacangang sangaik, dek mandangakan pangajaran Baliau.
40007029	Dek karano, caro Baliau ma-aja tu manganduang kuwaso, indak sa-mo doh jo guru-guru ugamo Yahudi.
40008001	Isa Almasih turun dari bukik, sarato banyak urang nan manuruik-kan Baliau.
40008002	Pado kutiko itu tibolah su-rang urang nan bapanyakik kulik nan manakuikkan. Urang tu basilutuik di adok-an Isa Almasih, sarato jo bakato, ”Angku, jikok Angku namuah, Angku bisa mancegakkan ambo.”
40008003	Mako, Isa Almasih ma-awai urang nan sakik tu sambia bakato, ”Ambo la-yi namuah. Cegaklah panyakik ang-kau!” Sakutiko tu juwo, ilang lanyok-lah panyakik urang tu.
40008004	Sudah tu, Isa Almasih bakato kabake urang tu, ”Ka-na-ilah apo nan Ambo katokan ko! Jan dicuritokan kabake siya-siyanyo, sa-galo apo nan lah tajadi ko. Tapi, pa-yilah kabake imam, sarato mintaklah pangakuan dari inyo, baraso, angkau iyo lah cegak. Sasudah tu pasambah-kanlah karoban, bakcando nan dipa-rentahkan dek Musa, sabagai tando kabake urang nan banyak, baraso ang-kau iyo sabana-bana lah cegak!”
40008005	Kutiko Isa Almasih masuak ka Ka-pernaum, mako, datanglah surang kumandan saradadu Roma, untuak ma-namui Baliau, sarato mamintak tolong kabake Baliau.
40008006	Kumandan saradadu tu bakato, ”Angku, pisuruah ambo sa-dang sakik di rumah. Inyo lah talatak lumpuah di tampaik tidua, sarato san-saro sangaik nampaknyo.”
40008007	Isa Almasih bakato, ”Biyalah, Ambo payi ka sinan untuak ka mancegak-kan inyo.”
40008008	Kumandan saradadu tu manjawauk, ”Jan lai Angku payi kasinan. Rasonyo, ambo ko urang nan indak patuik doh untuak manjamu Angku di rumah am-bo. Angku katokan sajolah agak sa-patah kato. Mako, pisuruah ambo tu lah musti cegak.
40008009	Dek karano, ambo pun musti tunduak kabake parentah urang nan di ateh ambo. Nan di ba-wah ambo, ado pulo saradadu-sarada-du, nan musti bi tunduak kabake pa-rentah ambo. Jikok ambo manyuruah surang saradadu, ’Payilah ka sinan!’ mako, inyo pun payi. Ambo bakato pu-lo kabake nan lain, ’Kamarilah!’ ma-ko, inyo pun datang; nan jikok ambo mamarentahkan pisuruah ambo, ’Ka-rajokanlah iko!’ mako, inyo pun ma-ngarajokannyo.”
40008010	Kutiko Isa Almasih mandanga, apo nan dikatokan dek kumandan sarada-du tu, mako, Baliau tacangang sangaik Sudah tu, Baliau bakato kabake urang-urang nan bi manuruikkan Baliau, ”In-dak tangguang-tangguang doh iman-nyo urang ko. Sabanyak ko lah urang Israel, alun ado lai Ambo manamu-kan urang nan ba-iman bakcando iko!
40008011	Sungguah! Sambuah urang nan ka bi tibo, dari nagari nan arah ka Ujuang, sarato dari nagari nan arah ka Puhun, untuak bi basukocito samo-samo jo Ibrahim, jo Ishak, sarato jo Yakub di dalam Karajaan Sarugo.
40008012	Padohal, urang-urang nan samus-tinyo manjadi umaik Allah, ka di-am-buangkan kaluwa ka tampaik nan ka-lam. Di sinan inyo tu ka bi maratok, sarato ka manangguangkan ajauk nan padiah.”
40008013	Sudah tu, Isa Almasih ba-kato kabake kumandan saradadu tu, ”Pulanglah, apo nan angkau picayo-i tu, itu nan ka tajadi.” Nan kutiko tu juwo, pisuruahnyo tu lansuang cegak.
40008014	Isa Almasih payi ka rumah Petrus. Tibo di sinan, Baliau manampak min-tuwo Petrus nan padusi, sadang da-mam, lalok di tampaik tidua.
40008015	Mako, Isa Almasih ma-awai tangan mintuwo Petrus tu, inyo lansuang cegak. Inyo jago, sarato malayani Isa Almasih.
40008016	Kutiko ari lah muloi sanjo, urang bi mambawok-i kabake Isa Almasih, urang-urang nan bi kamasuak-an roh jahek. Nan jo sapatah kato sajo, Isa Almasih ma-usie roh-roh jahek tu, sara-to mancegakkan pulo kasadonyo urang nan sakik.
40008017	Dek sagalo sasuatu nan lah dipabuwek dek Isa Almasih tu, mako, basuwoanlah apo nan lah dikatokan dek Nabi Yesaya, iyolah, ”Inyo nan ma-nangguang kasansaroan kito, sarato nan mancegakkan panyakik kito.”
40008018	Sabana sambuah urang nan di sa-kuliliang Isa Almasih. Kutiko Baliau maliyek urang nan banyak tu, mako, Baliau manyuruah pangikuik-pangi-kuik-Nyo manyubarangi danau.
40008019	Sudah tu, ado surang guru ugamo datang ka-bake Baliau, sarato jo bakato, ”Ang-ku Guru, ambo namuah manuruikkan Angku kama-kamanyo!”
40008020	Isa Almasih manjawauk, ”Anjiang utan ado punyo lubang, nan buruang ado punyo sarang, tapi, Anak Manu-sia indak punyo tampaik untuak ma-lalokkan badan-Nyo.”
40008021	Sudah tu, ado pulo surang pangi-kuik Baliau nan lain bakato, ”Angku, ijinkanlah ambo pulang dulu, untuak mangubuakan apak ambo.”
40008022	Tapi, Isa Almasih manjawauk, ”Tu-ruikkanlah Ambo, sarato padiyakan-lah urang mati, mangubuakan urang-urangnyo nan mati.”
40008023	Isa Almasih nayiak ka parawu, sa-rato jo pangikuik-pangikuik-Nyo ba-gai.
40008024	Indak disangko-sangko, tibolah angin limbubu nan sangaik kancang, malando danau tu, sainggo parawu tu di-oyak ombak. Kutiko tu Isa Almasih sadang lalok.
40008025	Mako, pangikuik-pa-ngikuik-Nyo payi kabake Baliau, sa-rato manjagokan Baliau. ”Angku, ja-golah Ngku! Tolonglah Ngku! Cilako kito Ngku!” kecek pangikuik-pangi-kuik-Nyo tu.
40008026	Isa Almasih bakato, ”Baa mangko angkau bi tabik takuik? Angkau ku-rang bi picayo kabake Ambo!” Kamu-dian, Isa Almasih tagak, sarato mam-bantak angin limbubu, sarato jo danau tu. Mako, danau tu pun manjadi ta-nang, satanang-tanangnyo.
40008027	Pangikuik-pangikuik Isa Almasih bi tacangang. Inyo tu bi bakato, ”Si-yakoh Baliau ko nan sabananyo, sa-inggo limbubu, sarato jo ombak pun bi patuah kabake Baliau!”
40008028	Isa Almasih sampai di subarang danau, di daerah Gadara. Di sinan tu, ado urang duwo urang nan kamasuak-an roh jahek, datang kabake Baliau. Urang nan baduwo tu ganaih sangaik, sainggo indak surang juwo doh urang nan barani lalu di sinan tu.
40008029	Inyo tu bi kaluwa dari guwo-guwo kubuaran, sarato bi ma-ariak-ariak, ”Anak Allah, ka Angkau pangakan kami ko? Apokoh Angkau lah nak ka ma-ajauk kami, bi-yapun alun di wakatunyo?”
40008030	Indak barajauah dari tampaik tu, ado babi nan sangaik banyak, nan sa-dang bi mancari makan.
40008031	Roh-roh ja-hek tu mambana kabake Isa Almasih, ”Jikok Angkau nak ka manyuruah ka-mi kaluwa, suruahlah kami masuak ka dalam babi nan banyak tu.”
40008032	”Bakiroklah wa-ang dari siko!” ke-cek Isa Almasih. Mako, roh-roh jahek tu bi kaluwa dari urang nan baduwo tu, sudah tu, bi masuak ka babi-babi nan banyak tu. Kasadonyo babi tu bi tabang ambua, sarato bi tajun dari ta-pi tabiang, bi masuak ka danau, abih karam kasadonyo.
40008033	Nan tukang-tukang gubalo babi tu, bi lari ka kota, sarato bi mancuri-tokan sagalo kajadian tu, sarato man-curitokan pulo, apo nan lah tajadi jo kaduwo urang nan kamasuak-an roh jahek tu.
40008034	Mako, kasadonyo urang nan di kota tu, bi payi manamui Isa Almasih. Kutiko inyo tu bi maliyek Isa Almasih, inyo tu bi sabana mam-bana, supayo Baliau barangkek dari daerah inyo tu.
40009001	Isa Almasih nayiak ka ateh parawu, sudah tu Baliau manyubarangi danau, babaliak ka kampuang-Nyo.
40009002	Tibo di sinan tu, urang mambawok kabake Baliau, surang urang lumpuah nan lalok di lapiak. Kutiko Isa Almasih maliyek, dek takah tu bana iman urang-urang tu, mako, Baliau bakato kabake urang nan lumpuah tu, ”Oih anak-Den, tabahkanlah ati angkau! Doso-doso angkau lah di-ampuni.”
40009003	Babarapo urang guru ugamo Yahu-di nan ado di sinan tu, bi bakato da-lam atinyo, ”Urang ko lah samo ko jo ma-ino Allah!”
40009004	Isa Almasih mangatawui, apo nan dipikiekan dek guru-guru ugamo tu, dek karano itu, Baliau bakato, ”Baa mangko pikieran angkau sajahek itu?
40009005	Nama nan labiah mudah: mangato-kan, ’Doso angkau lah di-ampuni’, atau mangatokan, ’Tagaklah, sarato baja-lanlah'?
40009006	Kiniko Ambo ka mampali-yekkan kabake angkau, baraso di ateh dunia ko, Anak Manusia bakuwaso untuak ma-ampuni doso.” Mako, Isa Almasih bakato kabake urang nan lum-puah tu, ”Tagaklah, angkeklah lapiak angkau, sudah tu pulanglah!”
40009007	Urang nan lumpuah tu tagak, sudah tu inyo pulang ka rumahnyo.
40009008	Kuti-ko urang-urang tu bi maliyek kajadi-an tu, mako, inyo tu bi katakuik-an, sarato bi mamuji Allah, dek karano, Allah lah mambarikan kuwaso nan baitu gadang kabake manusia.
40009009	Kamudian, Isa Almasih barangkek dari tampaik tu. Samantaro Baliau sa-dang bajalan, Baliau manampak su-rang tukang mintak pajak, nan bana-mo Matius, sadang duduak di kantua pajaknyo. Isa Almasih bakato kaba-ke inyo, ”Kamarilah, molah turuik-kan Ambo!” Mako, Matius tagak, sarato payi ma-nuruikkan Isa Almasih.
40009010	Kutiko Isa Almasih sadang ma-kan di rumah Matius, mako, banyak pulo tukang-tukang mintak pajak nan bi tibo, sarato jo urang-urang nan di-anggauk indak elok dek masarakaik, bi sato pulo makan samo-samo jo Isa Almasih sarato jo pangikuik-pangi-kuik-Nyo.
40009011	Ado urang-urang Farisi nan bi maliyek kajadian tu. Nan inyo tu bi batanyo kabake pangikuik-pangi-kuik Isa Almasih, ”Baa mangko Guru angkau namuah, makan samo-samo jo tukang mintak pajak, sarato jo urang-urang nan badoso tu?”
40009012	Isa Almasih mandanga, apo nan ditanyokan dek urang-urang tu, sudah tu, Baliau manjawauk, ”Urang nan si-yaik indak mamaralukan tabib doh, tapi, kok urang nan sakik iyo.
40009013	Sali-diak-ilah apo aratinyo, ayaik Alkitauk nan tatulih bakcando iko: ’Nan Den kahandaki iyolah raso ibo, sarato in-dak karoban taranak doh'. Dek ka-rano, Ambo datang indak untuak ka ma-ajak urang, nan lah maraso diri-nyo elok doh, tapi, ka ma-ajak urang nan maraso dirinyo badoso.”
40009014	Sasudah tu, pangikuik-pangikuik Yahya Pambaptis, bi datang kabake Isa Almasih, sarato bi batanyo, ”Ka-mi, sarato jo urang-urang Farisi, bi bapuwaso, tapi, nan pangikuik-pangi-kuik Angku indak, baa tu?”
40009015	Isa Almasih manjawauk, ”Baa pan-dapek angkau? Dapekkoh tamu-tamu di alek kawin ba-ibo ati, jikok mara-pulai sadang ado juwo lai samo-sa-mo jo inyo tu? Tantu indak! Tapi, ka tibo masonyo marapulai tu ka diba-wok dari urang-urang tu. Kutiko itu barulah inyo tu bi bapuwaso.
40009016	Indak ado doh urang manumbok baju nan lah usang, jo kain nan baru. Dek karano, kain panumbok tu ka su-suik, mako, inyo cabiaklah baju tu, ba-tambah lawehlah kuyaknyo.
40009017	Baitu pulo, indak ado doh urang nan mama-suakkan anggur nan baru, ka dalam kampia kulik nan usang. Dek karano kampia tu bisa cabiak, bisa kuyak, ma-ko taseraklah anggur tu. Anggur nan baru, musti dimasuakkan ka kampia kulik nan baru pulo, supayo kaduwo-duwonyo samo-samo tapaliaro.”
40009018	Samantaro Isa Almasih sadang ma-ngecek, jo pangikuik-pangikuik Yahya Pambaptis, mako, tibolah surang pa-mimpin rumah ibadaik. Inyo basilu-tuik di adok-an Isa Almasih, sarato jo bakato, ”Anak ambo nan padusi, ba-ru maningga sabanta ko. Tapi, bamu-rah atilah Angku datang, untuak ma-nyintuah anak ambo tu, supayo iduik inyo baliak.”
40009019	Isa Almasih lansuang tagak, baitu pulo pangikuik-pangikuik-Nyo, sarato bi payi manuruikkan urang tu.
40009020	-
40009021	Di tangah jalan, basuwolah jo surang padusi, nan lah duwo baleh tawun lamonyo sakik pandarahan, nan ba-ubuangan jo haidnyo. Inyo tibo dari balakang mandakek-i Isa Almasih. Manuruik agak-agak di ati-nyo, ”Asa dapek den manyintuah ju-bah Baliau, nan panyakik den ce-gak.” Mako, inyo awailah ujuang jubah Isa Almasih.
40009022	Kutiko tu Isa Almasih ma-engong, sarato mancaliak kabake padusi tu, sudah tu Baliau bakato kabake inyo, ”Oih anak-Den, ta-bahkanlah ati angkau! Dek kara-no angkau layi picayo kabake Ambo, itu mangkonyo angkau cegak!” Pa-do kutiko tu juwo, urang padusi tu cegak.
40009023	Indak lamo sasudah itu, Isa Almasih sampai di rumah pamimpin rumah ibadaik tu. Kutiko Baliau maliyek pamain-pamain musik ka-matian, sarato banyak urang nan bi ma-iruak,
40009024	mako, Baliau ba-kato kabake urang nan banyak tu, ”Bi kaluwalah angkau kasadonyo! Anak ko indak mati bagai ko doh; inyo hanyo talalok.” Urang-urang tu bi mampagalak-kan Isa Almasih.
40009025	Sasudah urang-urang tu bi kaluwa, mako, Isa Al-masih masuak ka biliak anak tu, sarato mamacik tangannyo. Mako tasintaklah anak tu.
40009026	Pacahlah ka-ba tantang apo nan tajadi dikaci-yek-annyo daerah tu.
40009027	Isa Almasih barangkek dari tam-paik tu, sarato di tangah jalan, ado duwo urang buto nan manuruikkan Baliau. Inyo tu bi ba-imbau, ”Oih Anak Daud, ibo-ilah kami ko!”
40009028	Kutiko Isa Almasih masuak ka sa-buwah rumah, kaduwo urang buto tu bi datang kabake Baliau. Isa Almasih batanyo kabake inyo tu, ”Apo angkau layi bi picayo, baraso Ambo bisa man-cegakkan angkau?” Inyo tu bi manjawauk, ”Picayo Ngku!”
40009029	Mako, Isa Almasih ma-awai ma-to urang nan buto tu sambia bakato, ”Dek karano angkau layi bi picayo, ma-ko tajadilah apo nan angkau pintak.”
40009030	Mako, urang nan buto tu, lah bisa bi maliyek. Tapi, Isa Almasih mampa-ringekkan bana, supayo inyo tu jan bi mancuritokan kajadian tu kabake si-ya-siyanyo.
40009031	Tapi, inyo tu bi payi kian ku-mari, sarato bi mancuritokan tan-tang Isa Almasih, ka kaciyek-annyo daerah tu.
40009032	Kutiko kaduwo urang tu lah bi payi, mako, ado surang urang bisu, nan dikuwasoi dek roh jahek, di-bawok kabake Isa Almasih.
40009033	Isa Almasih ma-usie roh jahek tu, nan sakutiko tu juwo, urang nan bisu tu bisa mangecek baliak. Urang nan banyak tu bi tacangang, sarato bi bakato, ”Alun ado lai kami mali-yek kajadian nan bakcando iko di Israel!”
40009034	Tapi, urang-urang Farisi bi ba-kato, ”Induak angkang roh-roh ja-hek, nan lah mambari Inyo kuwa-so, untuak ma-usie roh-roh jahek tu.”
40009035	Bakcando itulah Isa Almasih payi bakuliliang, dari kota nan iko, ka kota nan lain, dari kampuang nan iko, ka kampuang nan lain. Baliau ma-aja di rumah-rumah ibadaik, sarato mam-baritokan Injil Karajaan Sarugo. Sa-rato mancegakkan urang-urang nan ma-idokkan sagalo rupo panyakik, sa-rato nan cacaik badan.
40009036	Kutiko Isa Almasih maliyek urang nan banyak tu, Baliau maraso ibo kabake urang-urang tu, dek karano, urang tu lah bi ka-ilangan aka, sarato indak bi bada-yo lai, lah ibaraik domba nan indak bagubalokan.
40009037	Mako, Isa Almasih bakato kabake pangikuik-pangikuik-Nyo, ”Tuwaian banyak, tapi, urang nan ka manuwai saketek.
40009038	Dek ka-rano itu, mintaklah kabake urang nan punyo parak, supayo inyo mandatang-kan, urang-urang nan ka manuwai asie paraknyo.”
40010001	Pado suatu ari, Isa Almasih ma-imbau kaduwo baleh urang pangikuik-Nyo, untuak bi bakumpua. Sudah tu, Baliau mambarikan kaba-ke inyo tu, kuwaso untuak mausie roh-roh jahek, sarato untuak mance-gakkan sagalo rupo panyakik, sarato jo sagalo rupo cacaik badan.
40010002	Ikolah namo-namo rasul nan duwo baleh tu: nan partamu, Simon, (nan dinamokan pulo Petrus,) sarato jo karek-annyo Andreas, sudah tu, Yakobus sarato jo karek-annyo Yahya, iyolah, anak-anak Zebedeus.
40010003	Sasudah tu, Filipus sarato jo Bartolomeus, sarato Tomas jo Ma-tius nan tukang mintak pajak, sara-to jo Yakobus anak Alfeus, sarato jo Tadeus;
40010004	Nan duwo urang lai, Simon Patriot, sarato jo Yudas Iskariot nan mangkiyanaik-i Isa Almasih.
40010005	Kaduwo baleh urang rasul tu di-utuih dek Isa Almasih, sasudah tu inyo tu bi mandapek pitunjuak-pitunjuak nan bakcando iko, ”Janlah bi payi ka daerah-daerah urang, nan indak urang Yahudi. Jan pulo bi payi ka kota-ko-ta urang Samaria.
40010006	Tapi, bi payilah kabake urang-urang Israel, nan lah bi tasasek.
40010007	Agiah tawulah kabake inyo tu, baraso Allah sugiro ka ma-marentah sabagai Rajo.
40010008	Cegakkan-lah urang-urang nan sakik; iduikkan-lah baliak urang-urang nan lah mati; cegakkanlah urang-urang nan bapa-nyakik kulik nan manakuikkan, sa-rato usielah roh-roh jahek. Angkau lah bi manarimo kasadonyo tu, jo sa-caro nan indak mambayie. Dek kara-no itu, barikan pulolah jo sacaro nan indak dibayie.
40010009	Jan bi mambawok pi-tih ameh, pitih perak, atau pun pitih timbago.
40010010	Jan pulolah dibawok baka, atau duwo alai pakaian untuak paja-lanan angkau, atau tarompa, atau pun tungkek. Dek karano, urang nan ba-karajo, lah samustinyo dicukuikkan sagalo kaparaluannyo.
40010011	Jikok angkau lah tibo di sabuwah kota, atau di sabuwah kampuang, mako, carilah surang urang, nan lai namuah mambawok tumpang angkau. Tingga-lah jo inyo, sampai angkau barangkek pulo dari tampaik tu.
40010012	Kutiko angkau ka mamasuak-i rumah urang, bacolah Assalamu alaikum warahmathullah.’
40010013	Jikok urang nan di rumah tu layi niyo manarimo angkau, biyalah salam angkau tu tatauk untuak inyo. Tapi, jikok urang tu indak niyo doh mana-rimo angkau, mako, elolah baliak sa-lam angkau tu.
40010014	Jikok ado rumah, atau kota, nan indak niyo manarimo angkau, atau indak niyo mandanga-kan kecek angkau, mako, barangkek-lah dari tampaik tu, kipehkanlah abu nan bi lakek di tapak kaki angkau.
40010015	Kana-ilah nan Ambo katokan ko! Di Ari Kiyamaik isuak, urang-urang kota Sodom jo Gomora, labiah ringan lai ukunannyo, daripado urang-urang nan ado di kota tu!”
40010016	”Paratikanlah kecek Ambo ko: Ambo ma-utuih angkau, ibaraik ma-nyuruah domba nan indak badayo, ka tangah-tangah anjiang utan nan ga-naih. Angkau musti cadiak bakcando ula, sarato tuluih ati bakcando parapa-ti.
40010017	Bajago-jagolah, dek karano ang-kau ka ditangkok, sarato ka dibawok ka sidang mahkamah. Angkau ka di-ajauk di rumah-rumah ibadaik.
40010018	Ang-kau ka dibawok kabake panguwaso-pa-nguwaso, sarato kabake rajo-rajo, dek karano angkau pangikuik Ambo. Di si-nanlah masonyo dek angkau, untuak ka mancuritokan tantang diri Ambo, kabake inyo tu, sarato kabake urang-urang nan indak ba Tuhan Allah.
40010019	Ta-pi, jikok angkau dibawok untuak ka di-sidangkan, jan cameh tantang apo nan musti angkau katokan, atau baa caro angkau musti mangecek. Dek karano, apo nan musti ka angkau katokan, ka dibaritawu kabake angkau sakutiko tu juwo.
40010020	Dek karano, nan ka mange-cek kutiko tu, indak angkau doh, ta-pi, adolah Roh Bapak nan di sarugo, malalui muluik angkau.
40010021	Isuak ka tajadi, urang ka manya-rahkan dunsanaknyo sandiri, untuak ka dibunuah. Nan bakcando itu ka ta-jadi pulo di antaro si bapak jo anak-nyo. Anak-anak ka bi malawan kabake urang gaeknyo, sarato ka manyarahkan urang gaeknyo tu untuak ka di-bunuah.
40010022	Angkau ka dibanci-i dek kasadonyo urang, dek karano angkau manjadi pangikuik Ambo. Tapi, urang nan lai batahan sampai ka akienyo, ka disalamaikkan.
40010023	Jikok angkau di-ani-ayo di suatu kota, mako larilah ka ko-ta nan lain. Ambo agiah tawu kabake angkau: Sabalun angkau salasai ma-ngunjuangi kasadonyo kota-kota Israel, nan Anak Manusia lah datang.
40010024	Murik indak labiah doh dari guru-nyo, atau, pisuruah indak labiah doh dari induak samangnyo.
40010025	Cukuiklah jikok surang murik manjadi bakcando gurunyo, atau, jikok surang pisuruah manjadi bakcando induak samangnyo. Jikok kapalo rumah tanggo dinamo-kan Beelzebul, apo lai urang nan sa-isi rumahnyo. Inyo tu ka dibari namo nan labiah buruak lai dari itu!”
40010026	”Janlah takuik kabake manusia. Indak ado doh nan ta-andok, nan in-dak ka dipanampakkan, sarato indak ado doh nan dirasiyokan, nan indak ka tabukak.
40010027	Apo nan Ambo katokan kabake angkau di tampaik nan kalam, mustilah angkau katokan di tampaik nan tarang, di siang ari. Baitu pulo, apo nan dibisiakkan di talingo ang-kau, mako, angkau musti manyorak-kannyo di tampaik nan rami!
40010028	Jan-lah takuik kabake urang-urang nan bisa mambunuah tubuah, tapi, indak bakuwaso doh mambunuah jiwa. Ta-kuiklah kabake Allah, nan bakuwaso mambinasokan tubuah, atau pun jiwa di dalam narako.
40010029	Duwo ikua buruang pipik, dapek dibali jo pitih sarimih. Biyapun baitu, indak sikua juwo doh nan jatuah ka tanah, jikok indak sa-ijin Allah, Bapak angkau.
40010030	Rambuik nan di kapalo angkau tu pun, lah baetong tu kasadonyo.
40010031	Dek karano itu, janlah takuik! Angkau labiah ba-ara-go daripado buruang pipik tu!”
40010032	”Siya nan lai mangaku di adok-an urang banyak, baraso inyo adolah pangikuik Ambo, mako, Ambo pun ka ma-akuinyo pulo isuak, di adok-an Allah Bapak Ambo nan di sarugo.
40010033	Tapi, siya nan indak mangaku di adok-an urang banyak, baraso inyo adolah pangikuik Ambo, mako, Ambo pun indak ka ma-akuinyo pulo doh isuak, di adok-an Allah Bapak Ambo di sarugo.”
40010034	”Janlah manyangko baraso Ambo mambawok padamaian ka dunia ko. Ambo indak mambawok padamaian doh, tapi sangketo.
40010035	Kadatangan Am-bo, ka jadi panyabauk, anak laki-laki ka malawan ka apaknyo, anak padu-si ka malawan ka mandehnyo, baitu pulo, minantu nan padusi, ka mala-wan ka mintuwonyo nan padusi pu-lo.
40010036	Jadi, nan ka manjadi musuah gadang, adolah urang-urang nan sa-isi rumahnyo.
40010037	Urang nan mangasiahi apaknyo, atau mandehnyo, labiah daripado ma-ngasiahi Ambo, mako, inyo indak pa-tuik doh manjadi pangikuik Ambo. Baitu pulo, urang nan mangasiahi anaknyo nan laki-laki, atau anaknyo nan padusi, labiah daripado manga-siahi Ambo, indak patuik pulo doh jadi pangikuik ambo.
40010038	Urang nan indak namuah mamikua salibnyo, sarato in-dak manuruikkan Ambo, indak patuik doh manjadi pangikuik Ambo.
40010039	Urang nan mampatahankan nyawonyo, ma-ko, inyo ka ka-ilangan nyawonyo, tapi, urang nan ka-ilangan nyawonyo, dek karano di Ambo, mako, inyo ka man-dapekkan iduiknyo nan sajati.”
40010040	”Urang nan layi manarimo ang-kau, ba-arati inyo manarimo Ambo. Baitu pulo, urang nan layi manari-mo Ambo, ba-arati inyo manarimo Baliau, nan ma-utuih Ambo.
40010041	Siya urang nan manarimo nabi, dek kara-no nan dilayani tu adolah nabi, mako, inyo ka manarimo pahalo sabagai na-bi. Baitu pulo, siya urang nan lai ma-layani urang baiak, dek karano nan dilayani tu urang baiak, mako, inyo ka manarimo pahalo sabagai urang baiak.
40010042	Siya nan mambari minun, kabake salah surang dari pangikuik Ambo nan paliang hino, biyapun ha-nyo sacangkie ayie dingin, picayolah, inyo ka manarimo pahalonyo!”
40011001	Sasudah Isa Almasih mamba-ri pitunjuak-pitunjuak, kaba-ke pangikuik-Nyo nan duwo baleh tu, mako, Baliau barangkek dari tampaik tu. Baliau payi ma-aja, sarato mam-baritokan Injil di kota-kota nan dakek dari sinan tu.
40011002	Yahya Pambaptis nan sadang di pinjaro, mandanga kaba tantang saga-lo sasuatu nan lah dipabuwek dek Isa Almasih. Mako, inyo manyuruah baba-rapo urang pangikuiknyo, untuak payi batanyo kabake Isa Almasih,
40011003	”Angku koh urangnyo, nan di-utuih manuruik janji Allah, atau paralukoh kami ma-nunggu urang nan lain?”
40011004	Isa Almasih manjawauk, ”Babaliak-lah kabake Yahya, sarato curitokanlah, apo nan lah angkau danga, sara-to apo nan lah angkau liyek:
40011005	Urang buto bisa maliyek, urang lumpuah da-pek bajalan, urang bapanyakik kulik nan manakuikkan cegak; urang pakak bisa mandanga, urang mati bisa iduik baliak, sarato Injil nan dari Allah, di-baritokan kabake urang-urang nan bansaik.
40011006	Basukocitolah urang nan indak ba-alasan, untuak indak ma-narimo Ambo!”
40011007	Sasudah utusan-utusan Yahya tu bi payi, mako, Isa Almasih bakato ka-bake urang nan banyak, tantang diri Yahya. Baliau bakato, ”Apo nan ang-kau caliak ka padang gurun? Apo nak maliyek rumpuik nan di-ambuih ri-buik?
40011008	Nak maliyek apo angkau payi ka sinan? Apokoh nak maliyek urang nan babaju rancak? Urang-urang nan babaju rancak, tampaiknyo di istano!
40011009	Jadi, baa mangko angkau bi payi ka padang gurun? Apokoh nak bi mali-yek surang nabi? Batua, malah labiah daripado surang nabi.
40011010	Dek kara-no, Yahya tu lah nan dimukasuikkan dek ayaik Alkitauk, nan tatulih bak-cando iko, Ikolah utusan-Den, kato Allah, Aden ma-utuih inyo labiah dulu daripado Angkau supayo inyo manyadiyokan jalan untuak Angkau.’
40011011	Jo sasungguahnyo, Ambo bakato kabake angkau! Sajak dunia takam-bang, alun ado lai urang nan labiah basa dari Yahya Pambaptis. Tapi, bi-yapun baitu, urang nan paliang ketek di dalam Karajaan Sarugo, labiah ba-sa daripado Yahya Pambaptis.
40011012	Sajak Yahya mangabakan barito nan diba-woknyo, sampai ka maso kiniko, umaik Allah dilawan jo tindakkan kareh, dek urang-urang nan ba-usawo nak ma-nguwasoinyo.
40011013	Sampai ka maso ti-bonyo Yahya, kasadonyo paratuaran Musa, sarato jo ajaran nabi-nabi, lah manubuwaikkan tantang sagalo par-karo nan musti tajadi.
40011014	Jikok angkau layi namuah bi picayo, Yahya tu lah, nan Elia, nan kadatangannyo lah di-nubuwaikkan.
40011015	Siya nan lai bi bata-lingo, andaklah inyo namuah bi man-danga!
40011016	Jo apolah ka Ambo ibaraikkan urang-urang nan iduik di jaman kini-ko? Inyo tu bakcando anak-anak nan bi duduak di pasa. Nan sakalompok bi bakato kabake nan lain,
40011017	’Kami lah mandendangkan lagu bagadang ati, untuak kalian, tapi, kalian indak namuah doh manari! Kami lah man-dendangkan lagu ba-ibo ati, nan kali-an, indak doh bi manangih!’
40011018	Yahya datang,— inyo bapuwaso, sarato indak doh maminun anggur; nan urang-urang tu bi bakato, ’Inyo kamasuak-an se-tan!’
40011019	Kiniko Anak Manusia datang, — Inyo makan, sarato jo minun; ma-ko, urang-urang tu bi bakato, ’Liyek-lah urang tu! Cangok, pamabuak, kan-ti tukang mintak pajak, sarato kanti pulo dek urang-urang nan badoso.’ Bi-yapun baitu, kabijaksanoan Allah ta-bukti dari sagalo asienyo.”
40011020	Sudah tu, Isa Almasih muloi mam-paringekkan kota-kota, tampaik Baliau paliang banyak mampabuwek mukji-zat. Dek karano, urang-urang di ko-ta-kota tu, indak bi namuah batobaik dari doso-dosonyo.
40011021	”Cilakolah ang-kau, oih Korazim! Cilako pulolah ang-kau, oih Betsaida! Kok santano sagalo mukjizat nan dipabuwek di tangah-ta-ngah angkau tu, lah dipabuwek di Ti-rus, sarato jo di Sidon, lah musti sa-jak dari dulu lai, urang-urang nan di sinan tu bi batobaik dari doso-doso-nyo, sarato bi malakekkan baju tando basadiah ati, sarato ka bi malatakkan abu di ateh kapalonyo.
40011022	Tapi, Ambo bakato kabake angkau, isuak di Ari Kiyamaik, urang-urang Tirus, sarato jo urang Sidon tu, labiah ringan lai ukunannyo daripado angkau!
40011023	Nan angkau, oih Kapernaum! Apokoh ang-kau ka ditenggikan sampai ka saru-go? Indak! Malah angkau ka di-am-buangkan masuak narako! Dek karano, kok santano sagalo mukjizat nan di-pabuwek di tangah-tangah angkau tu, lah dipabuwek di Sodom, mako, So-dom tu ka ado juwo lai sampai kiniko!
40011024	Kana-ilah nan Ambo katokan ko, isuak di Ari Kiyamaik, urang Sodom tu labiah ringan lai ukunannyo dari-pado angkau!”
40011025	Pado kutiko itu, Isa Almasih ba-dowa, ”Oih Bapak, Tuhan nan mangu-wasoi langik jo bumi! Ambo batari-mo kasih kabake Angkau, dek karano, kasadonyo tu Angkau rasiyokan tara-dok urang-urang nan pandai, sarato taradok urang nan ba-alemu, tapi, lah Angkau nyatokan kabake urang-urang badarai.
40011026	Oih Bapak, itulah nan ma-nyanangkan ati Angkau.”
40011027	Sudah tu, Isa Almasih bakato, ”Sa-galo sasuatu lah disarahkan dek Bapak kabake Ambo. Indak surang juwo doh urang nan layi tawu, tantang Anak, salain daripado Bapak. Indak ado pulo doh urang nan layi tawu, siya Bapak, salain daripado Anak, sarato jo urang-urang nan lah di agiah tawu dek Anak, tantang siapo Bapak.
40011028	Bi datanglah kabake Ambo, oih kasadonyo angkau nan bi latiah, sara-to nan bababan barek; Ambo ka mam-barikan sumangaik nan baru kabake angkau.
40011029	Turuiklah parentah Ambo, sarato barajalah kabake Ambo. Dek karano, Ambo ko lamah lambuik, sa-rato jo randah ati, mako, iduik ang-kau ka basumangaik baliak.
40011030	Dek karano, sagalo parentah Ambo tu, ma-nyanangkan, baitu pulo, baban nan Ambo pikuakan kabake angkau, in-dak barek.”
40012001	Ado sakali di ari Sabat, kutiko tu Isa Almasih lalu di satum-pak parak gandun, pangikuik-pangi-kuik Baliau bi ma-ambiak-i gandun, sudah tu dimakannyo, dek karano pa-ruiknyo litak.
40012002	Kutiko urang-urang Farisi bi maliyek kajadian tu, inyo tu bi bakato kabake Isa Almasih, ”Liyek-lah tu! Pangikuik-pangikuik Angkau, bi malangga paratuaran ugamo kito, jo sacaro mampabuwek sasuatu nan ditagah di ari Sabat.”
40012003	Isa Almasih manjawauk, ”Alun ado-koh angkau mambaco di Alkitauk, tan-tang apo nan dipabuwek dek Daud, kutiko inyo sarato jo pangikuik-pangi-kuiknyo, bi maraso litak paruiknyo?
40012004	Inyo masuak ka Baithullah; sudah tu, inyo makan roti nan lah dipasambah-kan kabake Allah. Padohal, manuruik paratuaran ugamo kito, biya inyo, atau pun pangikuik-pangikuiknyo, indak buliah doh mamakan roti tu hanyo imam-imam sajo nan buliah.
40012005	Atau, alun adokoh angkau mambaco, di ki-tauk paratuaran Musa, baraso satiyok ari Sabat, imam-imam nan bi batugeh di Baithullah, bi malangga paratuaran ari Sabat, tapi, indak ado doh inyo di-pasalahkan?
40012006	Paratikanlah apo nan Ambo katokan ko: kiniko di siko, ado nan labiah basa, daripado Baithullah.
40012007	Di Alkitauk ado tatulih: Raso ibolah nan Den kahandaki, indak karoban taranak doh. Kok santano angkau sabana-bana mangarati ayaik Alkitauk tu, tantu angkau indak ka mampasa-lahkan doh, urang nan indak basalah.
40012008	Dek karano, Anak Manusia bakuwa-so taradok ari Sabat.”
40012009	Isa Almasih barangkek dari tam-paik tu, sudah tu, payi ka sabuwah ru-mah ibadaik.
40012010	Di sinan tu, ado surang urang nan tangannyo lah mati sabalah. Babarapo urang nan niyo mancari-ca-ri kasalahan Isa Almasih, bi batanyo kabake Baliau, ”Apokoh buliah man-cegakkan urang di ari Sabat?”
40012011	Isa Almasih manjawauk, ”Kok san-tano ado salah surang di antaro ang-kau, nan punyo sikua domba, nan di ari Sabat, dombanyo tu jatuah ma-suak lubang nan dalam; apokoh nan punyo domba tu indak ka ba-usawo, untuak mangaluwakan dombanyo da-ri dalam lubang?
40012012	Nah, manusia ko labiah ba-arago daripado domba! Ja-di, jikok baitu, tantu layi buliah ma-nolong urang di ari Sabat.”
40012013	Kamudi-an, Isa Almasih bakato kabake urang nan tangannyo mati sabalah tu, ”On-congkanlah tangan angkau.” Urang tu ma-oncongkan tangannyo, mako, cegaklah tangannyo tu, lah sa-mo jo bakcando tangannyo nan saba-lah lai.
40012014	Mako, urang-urang Farisi bi kaluwa dari rumah ibadaik tu, su-dah tu, inyo bi bamupakaik untuak ka mambunuah Isa Almasih.
40012015	Isa Almasih lah tawu, bara-so urang-urang Farisi baniyaik ja-hek kabake Baliau. Dek karano itu, Baliau payi dari tampaik tu, sarato banyak urang nan bi manuruikkan. Mako, Baliau mancegakkan kasadonyo urang nan sakik.
40012016	Tapi, Baliau ma-nagah urang-urang tu ma-agiah tawu, tantang diri Baliau kabake urang la-in.
40012017	Dek nan baitu, mako basuwoan-lah, apo nan lah dikatokan dek Allah malalui Nabi Yesaya,
40012018	”Ikolah utusan-Den, nan Den piliah, Urang nan Den kasiahi, sarato nan manyanangkan ati-Den. Roh-Den, ka Den barikan kabake Inyo, ka-adielan-Den, ka dibaritokan-Nyo kabake sagalo banso.
40012019	Inyo indak ka batangka, atau ma-ariak, urang indak ka mandanga suwaro-Nyo, di labuah gadang.
40012020	Buluah nan takulai, indak ka diceteh-Nyo, palito nan lindok, indak ka dipudua-i-Nyo. Inyo ka bajuwang, sampai tagak ka-adielan;
40012021	sagalo banso, ka bi ba-arok kabake Inyo.”
40012022	Kamudian, dibawoklah kabake Isa Almasih, surang urang buto, sara-to nan bisu, dek karano dikuwasoi dek roh jahek. Isa Almasih mancegakkan urang tu, sainggo urang tu bisa ma-ngecek, sarato jo maliyek.
40012023	Kasado-nyo urang bi tacangang, sarato bi ba-kato, ”Mungkin koh Baliau ko Anak Daud, nan lah dijanjikan tu?”
40012024	Kutiko urang-urang Farisi bi man-dangakan kecek-kecek nan baitu, inyo tu bi manjawauk, ”Inyo ko, hanyo bisa ma-usie roh jahek jo kuwaso Beelzebul, induak-angkang roh-roh jahek tu, lah mambari kuwaso kabake Inyo.”
40012025	Isa Almasih mangatawui pikie-ran urang-urang Farisi tu. Jadi, Ba-liau bakato kabake inyo tu, ”Jikok dalam suatu karajaan, masarakaik-nyo indak saiyo sakato, ado kalompok-kalompok nan balawan, mako, karajaan tu indak ka batahan la-mo. Sabuwah kota, atau ciyek ru-mah tanggo, nan urangnyo indak sa-mupakaik, nan surang balawan jo nan lain, itu lah alamaik ka cayie.
40012026	Baitu pulo, dalam karajaan Ubilih; jikok nan ciyek kalompok ma-usie kalompok nan lain, mako, karajaan Ubilih tu lah tapacah-pacah, sarato alamaik lah ka runtuah.
40012027	Angkau bi mangatokan, baraso Ambo ma-usie roh jahek jo kuwaso Beelzebul. Jikok baitu, jo kuwaso siya pangi-kuik-pangikuik angkau ma-usie roh jahek. Pangikuik-pangikuik angkau tu sandiri, nan lah manyatokan, ba-raso angkau tu nan salah!
40012028	Tapi, nan Ambo ma-usie roh jahek jo ku-waso Roh Allah. Itu ba-arati, bara-so Allah lah muloi mamarentah di tangah-tangah angkau.
40012029	Dima pulo urang ka dapek ma-suak ka rumah urang bagak, un-tuak ka marampok aratonyo, jikok inyo indak mangabek urang bagak tu labiah dulu? Sasudah tu, baru inyo dapek ma-ambiak arato urang bagak tu.
40012030	Urang nan indak bapiyak ka-bake Ambo, ba-arati inyo malawan Ambo. Urang nan indak mambantu Ambo, ba-arati inyo marusak karajo Ambo!
40012031	Dek karano itu, katawu-ilah, jikok ado urang nan mampa-buwek doso, sarato mangatokan ka-to-kato nan ma-ino, urang tu dapek di-ampuni! Tapi, jikok inyo ma-ino Roh Allah, mako, urang tu indak dapek doh di-ampuni!
40012032	Jikok ado urang nan mangatokan sasuatu nan malawan Anak Manusia, mako, inyo dapek di-ampuni, tapi, jikok inyo ma-ino Roh Allah, mako, inyo in-dak dapek doh di-ampuni, biya di dunia atau pun di akiraik!”
40012033	”Untuak mandapekkan buwah nan rancak, batangnyo musti rancak. Jikok batangnyo indak rancak, mako, buwahnyo pun indak ka rancak. Ran-cak, atau buruaknyo suatu tinaman, kito dapek maliyek dari buwahnyo.
40012034	Angkau adolah urang jahek, dek karano angkau urang jahek, dima ka mungkin angkau dapek mangatokan parkaro-parkaro nan baiak? Apo nan dikatokan dek muluik, itu barasa da-ri ati!
40012035	Urang nan baiak mangato-kan parkaro-parkaro nan baiak, dek karano inyo panuah jo kabaiakkan. Baitu pulo sabaliaknyo, urang nan ja-hek mangatokan parkaro-parkaro nan buruak, dek karano atinyo panuah jo sagalo nan buruak.
40012036	Dek karano itu, ingek-ingeklah: isuak di Ari Kiyamaik, satiyok urang musti batangguangjawauk, jo satiyok kato-kato nan indak bapayidah, nan lah dikatokannyo.
40012037	Dek karano, ka-to-kato angkau sandirilah nan ka dipa-kai, untuak ka manantukan, apo ang-kau iyo basalah atau indak.”
40012038	Kamudian, ado babarapo urang guru ugamo Yahudi, sarato jo urang-urang Farisi bi bakato kabake Isa Almasih, ”Angku Guru, kami niyo ma-liyek Angku mampabuwek suatu muk-jizat.”
40012039	Isa Almasih bakato, ”Baralah ka jaheknyo, sarato baralah ka durako-nyo urang-urang di jaman kiniko! Ja-di, angkau mintak Ambo mampabu-wek suatu mukjizat? Indak ciyek juwo doh mukjizat nan ka dipaliyekkan ka-bake angkau, salain daripado mukjizat Nabi Yunus.
40012040	Yunus, tigo ari tigo malam di dalam paruik ikan gadang. Baitu pulo Anak Manusia, ka tigo ari tigo malam pulo di dalam paruik bu-mi.
40012041	Isuak di Ari Kiyamaik, pandu-duak Niniwe ka bi iduik baliak, samo-samo jo urang-urang nan di jaman kiniko, mako, inyolah nan ka manja-di hakim urang-urang ko. Dek kara-no, urang Niniwe tu layi bi batobaik dari sagalo dosonyo, kutiko inyo tu bi mandanga katubah Yunus. Tapi, kiniko di siko ado nan labiah basa daripado Yunus!
40012042	Di Ari Kiyamaik isuak, ratu dari nagari nan arah ka Baruah, ka iduik baliak samo-samo jo urang-urang nan iduik di jaman kiniko, mako, inyolah nan ka manja-di hakim urang-urang ko. Dek kara-no, untuak nak mandangakan panga-jaran Sulaiman nan bijaksano, ratu tu lah manampuah jalan nan sangaik ja-uah dari ujuang bumi. Tapi, di siko kiniko ado nan labiah basa daripado Sulaiman!”
40012043	”Jikok roh jahek lah kaluwa da-ri diri surang urang, mako, inyo ka payi bakuliliang ka tampaik-tampaik nan kariang, untuak mancari tam-paik balapeh panek, tapi, indak ado doh dapek tampaik nan dicarinyo tu.
40012044	Dek karano itu, inyo bakato, ’Ran-cak den babaliak ka rumah tampaik tingga den dulu.’ Kutiko inyo tibo di sinan, rumah tu indak bapa-uni, ba-rasiah, sarato lah taratur.
40012045	Sudah tu, inyo payi kaluwa, sarato mambawok pulo tujuah roh nan lain, nan labiah jahek dari inyo. Kamudian, inyo tu bi masuak ka dalam diri urang tu, sudah tu, bi manatauk di sinan tu. Akienyo ka-adaan urang tu labiah buruak, dari nan samulo. Itu pulo-lah nan ka tajadi di urang-urang ja-hek nan di jaman kiniko.”
40012046	Samantaro Isa Almasih sadang ma-ngecek jo urang nan banyak tu, mako, tibolah mandeh, sarato jo dunsanak-dunsanak Baliau. Inyo tu bi tagak di luwa, sambia ba-usawo untuak bisa mangecek jo Baliau.
40012047	Salah surang dari urang nan banyak tu, bakato ka-bake Isa Almasih, ”Angku, urang gaek, sarato jo dunsanak-dunsanak Angku, sadang manantikan di luwa. Inyo tu nak ka bi mangecek jo Angku.”
40012048	Mako, Isa Almasih bakato, ”Siya-nyo urang gaek Ambo? Siyanyo dun-sanak-dunsanak Ambo?”
40012049	Sudah tu, Baliau manunjuak kabake pangikuik-pangikuik-Nyo, sarato bakato, ”Ikolah mandeh Ambo, sarato ikolah dunsa-nak-dunsanak Ambo.
40012050	Urang nan la-yi bi mangarajokan kahandak Bapak Ambo nan di sarugo, mako, inyo tu lah dunsanak Ambo nan laki-laki, inyo-lah dunsanak Ambo nan padusi, sara-to inyo pulolah mandeh Ambo.”
40013001	Di ari tu juwo, Isa Almasih barangkek dari rumah tu, su-dah tu, Baliau payi ka tapi danau, sa-rato duduak di sinan tu.
40013002	Sambuah urang nan bi tagak di sakuliliang Isa Almasih, dek karano itu, payilah Baliau duduak ka ateh parawu, sa-mantaro itu urang nan banyak bi ta-gak di tapi pantai.
40013003	Banyak panga-jaran nan di-ajakan dek Isa Almasih kabake urang-urang tu, jo sacaro ma-makai parumpamoan. ”Ado surang urang paparak payi manyerakkan baniah, ” baitulah Isa Almasih mamuloi curito-Nyo.
40013004	”Kutiko sadang manyerakkan baniah, ado ba-niah tu nan jatuah di tapi jalan. Mako, tibolah buruang mamakan baniah tu sampai abih.
40013005	Ado pulo nan jatuah di tanah nan babatu-batu, nan tanah-nyo tipih. Bijo tu layi capek tumbuah-nyo, tapi tanah tampaik tumbuahnyo tipih.
40013006	Kutiko matoari lah muloi na-yiak, mako, tuneh-tuneh tu pun muloi pulo layua, kamudian masiak, sarato mati kakeh, dek karano ureknyo in-dak ma-unjam masuak ka tanah.
40013007	Ado pulo baniah tu nan jatuah di tangah samak baduri. Samak baduri tu tum-buah, inyo ma-ambek tuneh-tuneh tu nak tumbuah, sampai tuneh tu mati.
40013008	Tapi, ado pulo baniah tu nan jatuah di tanah nan labuak, sudah tu inyo babuwah; ado nan saratuih, ado nan anam puluah, ado pulo nan tigo pu-luah kali lipek buwahnyo.”
40013009	Sasudah mancuritokan parumpa-moan tu, Isa Almasih bakato, ”Kok lai batalingo, dangakanlah kecek Ambo ko!”
40013010	Kamudian, pangikuik-pangikuik Isa Almasih tibo bi batanyo kabake Baliau, ”Baa mangko Angku mama-kai parumpamoan, jikok mangecek jo urang nan banyak tu?”
40013011	Isa Almasih manjawauk, ”Dek ka-rano, kabake angkau lah dibari ka-rnampuan untuak mangatawui tantang rasiyo Karajaan Sarugo, sadangkan kabake urang-urang tu indak.
40013012	Dek karano, satiyok urang nan lah mam-punyoi, kabake inyo ditambahkan, dibari nan labiah banyak lai, sampai inyo bakalimpahan. Tapi, urang nan indak punyo sabuwah alah juwo, nan ado saketek dek inyo tu pun ka di-am-biak.
40013013	Itulah sabauknyo mangko Am-bo mamakai parumpamoan, jikok ma-ngecek jo urang banyak, dek karano, inyo tu layi bi maliyek, tapi, samo jo urang nan indak maliyek; inyo tu la-yi bi mandanga, tapi, samo jo urang nan indak mandanga, sarato indak bi mangarati.
40013014	Dek nan baitu, mako ba-suwoanlah, apo nan lah dinubuwaik-kan dek Nabi Yesaya, ’Allah bakato: Urang-urang tu layi ka taruih juwo bi mandanga, tapi, indak ka bi mangarati; inyo tu layi ka taruih juwo bi mamparatikan, tapi, indak tawu, apo nan tajadi.
40013015	Dek karano, pikieran urang-urang ko lah mada, talingo inyo tu lah bi pakak, nan matonyo lah bi bakatuik. Iko tajadi, supayo mato inyo tu jan bi maliyek, nan talingo inyo tu jan bi mandanga, pikieran inyo tu jan bi tabukak, sarato jan bi babaliak kabake Den, mako, Aden mancegakkan inyo tu.’ ”
40013016	”Tapi, baralah ka mujuanyo ang-kau, ” kecek Isa Almasih kabake pa-ngikuik-pangikuik-Nyo, ”dek karano, angkau lah sabana-bana maliyek, sarato lah sabana bi mandanga.
40013017	Kana-ilah nan Ambo katokan ko, banyak nabi sarato jo urang-urang sa-liah, niyo nak maliyek, apo nan lah angkau liyek kiniko, tapi, inyo tu in-dak bi dapek doh maliyek. Inyo tu ni-yo nak bi mandanga, apo nan lah ang-kau danga kiniko, tapi, inyo tu indak bi dapek lai mandangakan.”
40013018	”Dangakanlah, apo aratinyo pa-rumpamoan tantang urang nan manyerakkan baniah.
40013019	Baniah nan jatuah di tapi jalan, ibaraiknyo, bakcando urang-urang nan lah bi mandanga, tantang Karajaan Sarugo, tapi, inyo tu indak bi mangarati. Mako, tibolah si Jahek (ubilih) ma-ambiak, apo nan lah diserakkan di ati inyo tu.
40013020	Baniah nan jatuah di tampaik nan babatu-ba-tu, ibaraiknyo, bakcando urang-urang nan lah bi mandangakan kato-kato Tuhan tu, sarato lansuang bi mana-rimonyo jo sanang ati.
40013021	Tapi, kato-kato Tuhan tu indak ba-urek dalam atinyo, dek karano itu, indak dapek batahan lamo. Jikok inyo mandapek kasusahan, atau jikok inyo di-aniayo dek karano di kato-kato Tuhan tu, ma-ko, inyo tu bi lansuang maninggakan imannyo.
40013022	Baniah nan jatuah di ta-ngah samak baduri, ibaraiknyo, bak-cando urang-urang nan layi bi manda-ngakan kato-kato Tuhan tu, tapi, inyo tu bi cameh tantang iduiknyo, sara-to niyo nak iduik basanang-sanang. Dek karano itu, kato-kato Allah tu, ta-impik di dalam atinyo, sainggo indak babuwah.
40013023	Baniah nan jatuah di ta-nah nan labuak, ibaraiknyo, bakcan-do urang-urang nan layi bi mayakini sarato mamahami kato-kato Tuhan tu. Inyo tu ibaraik tinaman nan ba-buwah labek, ado nan saratuih, ado nan anam puluah, ado nan tigo pu-luah kali lipek asienyo.”
40013024	Isa Almasih mancuritokan pulo sa-buwah parumpamoan, kabake urang nan banyak tu, Baliau bakato, ”Parka-ro Karajaan Sarugo tu, ka-adaannyo bakcando parumpamoan nan bakcan-do iko: Surang urang paparak, payi manyerakkan baniah nan rancak di paraknyo.
40013025	Pado suatu malam, ku-tiko kasadonyo urang sadang lamak lalok, tibo pulolah musuah urang pa-parak tu, manyerakkan bijo ilalang, di antaro rumpun gandun tu, sudah tu inyo payi.
40013026	Kutiko tinam-tinaman tu lah muloi tumbuah, tuneh-tunehnyo lah muloi kaluwa, mako, tampak pu-lolah tuneh-tuneh ilalang.
40013027	Mako, ti-bolah anak buwah urang paparak tu, sarato jo batanyo, ’Angku, kan baniah rancak nan lah angku tanam di parak angku tu? Baa kok kiniko ado pulo ila-lang nan tumbuah di sinan tu?'
40013028	Nan punyo parak tu manjawauk, ’Musuah ambo tu nan punyo karajo.’ Sudah tu, anak buwahnyo tu batanyo pulo, ’La-yi buliah dek angku, jikok kami bokek ilalang tu?'
40013029	’Jan.’ keceknyo, ’Dek ka-rano, jikok ilalang tu dibokek, mako, gandun tu sato pulo tabokek.
40013030	Pa-diyakan sajolah ilalang tu tumbuah samo-samo jo gandun tu, sampai ti-bo masonyo kito manuwai. Isuak am-bo ka mangecek kabake urang-urang nan ka manuwai: Kumpuakanlah du-lu nama nan ilalangnyo, sudah tu ka-bek, lansuang baka. Kamudian, ba-rulah dikumpuakan pulo nama nan gandun, sudah tu, bawoklah masuak lumbuang.’ ”
40013031	Isa Almasih mancuritokan pulo sabuwah parumpamoan kabake urang banyak, Baliau bakato, ”Parkaro Ka-rajaan Sarugo tu, ka-adaannyo bak-cando parumpamoan nan bakcando iko: Sa-incek bijo sasawi, di ambiak dek surang urang paparak, sudah tu, inyo tanam di paraknyo.
40013032	Bijo sasa-wi tu adolah bijo nan sangaik aluih. Tapi, jikok inyo lah tumbuah, inyo ka manjadi nan paliang gadang di antaro tinam-tinaman. Inyo ka manjadi ba-tang kayu gadang, sainggo bi tibo lah buruang mambuwek sarang di sang-kak-sangkaknyo.”
40013033	Ado pulo ciyek lai parumpa-moan lain, nan dicuritokan dek Isa Almasih kabake urang nan banyak tu. ”Parkaro Karajaan Sarugo, ka-adaan-nyo ibaraik ragi, nan di ambiak dek surang urang padusi, sudah tu, inyo aduak jo ampek puluah liter tapuang tarigu, mako, manjadi kambanglah tapuang tu kasadonyo!”
40013034	Kasadonyo nan di-ajakan dek Isa Almasih kabake urang nan banyak, tatauk Baliau sampaikan jo mama-kai parumpamoan.
40013035	Dek nan baitu, mako basuwoanlah, apo nan lah di-nubuwaikkan dek nabi, ”Aden bakato ba-ibaraik, jikok mangecek kabake urang-urang tu; Aden ka mambaritokan parkaro-parkaro nan ta-andok, sajak dunie dijadikan.”
40013036	Sasudah tu, Isa Almasih masuak ka dalam rumah, Baliau tinggakan urang nan banyak tu. Pangikuik-pangikuik Baliau bi tibo sarato bi bakato, ”Cu-bolah Angku tarangkan kabake kami, apo aratinyo, tantang parumpamoan ilalang di antaro gandun.”
40013037	Isa Almasih manjawauk, ”Urang nan manyerakkan baniah nan rancak tu, adolah Anak Manusia.
40013038	Nan dika-tokan parak, adolah dunia ko. Baniah nan rancak tu, adolah urang-urang nan lah manjadi umaik Allah. Ilalang tu, iyolah urang-urang nan bapiyak kaba-ke Ubilih.
40013039	Musuah nan mananam ilalang tu, iyolah Ubilih. Maso ma-nyabik, iyolah Ari Kiyamaik, urang-urang nan manuwai tu, iyolah male-kaik-malekaik.
40013040	Bakcando ilalang tu dikumpuakan, sarato dibaka dalam api, baitu pulolah, nan ka tajadi isuak di Ari Kiyamaik.
40013041	Anak Manusia ka manyuruah malekaik-malekaik-Nyo, untuak mangumpuakan kasadonyo umaik-Nyo, jikok ado nan dek ulah umaik-Nyo tu, urang lain mampabu-wek doso, atau, dek ulah umaik-Nyo tu, sadonyo urang bi mampabuwek karajo nan jahek.
40013042	Mako, kasadonyo umaik-Nyo nan ba-ulah tu, ka di-am-buangkan masuak tungku barapi nan manyalo-nyalo; mako, di sinan tu lah inyo tu ka bi maratok, sarato ka di ajauk, jo ajauk nan padiah.
40013043	Urang-urang nan layi bi mangarajokan nan kahandak Allah, mako, isuak inyo tu ka bi bacahayo nan bak matoari da-lam Karajaan Bapak-nyo. Jadi, kok la-yi bi batalingo, inok manuangkanlah kecek Ambo ko!”
40013044	”Parkaro Karajaan Sarugo tu, sa-umpamo jo arato nan takubua dalam tanah, tasuwo dek surang urang, su-dah tu, inyo kubuakan baliak arato tu. Dek karano kagadangan atinyo, ma-ko, payilah inyo manjuwa sagalo ara-tonyo, sudah tu, inyo babaliak, mako, inyo balilah tanah tampaik arato tu dikubuakan.”
40013045	”Baitu pulo, parkaro Karajaan Sa-rugo tu, sa-umpamo jo surang urang panggaleh, nan payi mancari muti-ara-mutiara nan ba-arago.
40013046	Kutiko inyo basuwo jo sa-incek mutiara nan sangaik rancak, mako, bagagehlah inyo payi manjuwa sagalo aratonyo, sudah tu, inyo balilah mutiara nan sa-incek tu.”
40013047	”Parkaro Karajaan Sarugo tu, sa-umpamo jo pukek nan dirantangkan ka danau, mako, bi masuaklah saga-lo rupo ikan.
40013048	Sasudah pukek tu lah panuah, mako, di-elolah pukek tu ka darek, dek tukang-tukang pukek. Su-dah tu, inyo tu bi duduak, sarato bi mamiliah-miliah ikan-ikan tu: Nama nan rancak, inyo masuakkan ka ka-ranjang, sarato nama nan buruak, inyo campakkan.
40013049	Baitu pulolah ka-adaan-nyo isuak di Ari Kiyamaik, malekaik-malekaik ka mampasisiahkan, urang-urang nan jahek, dari urang-urang nan lai bi mangarajokan kahandak Allah.
40013050	Kamudian, urang-urang nan jahek tu, ka di-ambuangkan masuak tung-ku nan barapi manyalo-nyalo. Di si-nanlah inyo tu ka bi maratok, sarato di-ajauk jo ajauk nan padiah.”
40013051	Isa Almasih batanyo, ”Layikoh angkau bi mangarati jo kasadonyo tu,?” ”Layi Ngku!” kecek urang-urang tu.
40013052	Sudah tu, Isa Almasih bakato, ”Itu-lah sabauknyo, satiyok guru ugamo Ya-hudi, nan lah bi manjadi umaik Ka-rajaan Sarugo, inyo tu ibaraik surang urang nan punyo rumah, nan manga-luwakan aratonyo nan baru, sarato jo nan lamo dari gudangnyo.”
40013053	Sasudah Isa Almasih salasai man-curitokan sagalo parumpamoan tu, ma-ko, Baliau barangkek dari tampaik tu,
40013054	Baliau taruih pulang ka kampuang-Nyo. Tibo di sinan, Baliau payi ma-aja ka rumah ibadaik, urang-urang nan ado di sinan tu, sabana bi tacangang mandangakan pangajaran Baliau. Inyo tu bi bakato, ”Dari ma Inyo ko man-dapek pangatawuan nan bakcando itu? Dari ma Inyo mandapek kuwaso untuak mampabuwek mukjizat?
40013055	Indak koh Inyo ko anak tukang ka-yu? Indak koh Maryam tu mandeh-Nyo; indak koh Yakobus,Yusuf, Simon, sarato jo Yudas, nan kasadonyo tu ado-lah dunsanak-Nyo?
40013056	Indak koh dun-sanak-dunsanak-Nyo nan padusi, bi tingga di siko pulo? Dari ma Inyo pa-dapek kasadonyo tu?”
40013057	Mako, inyo tu indak bi manarimo Isa Almasih di sinan tu. Sudah tu, Isa Almasih baka-to kabake urang-urang tu, ”Salain da-ripado di kampuangnyo, atau di ru-mahnyo, satiyok nabi tu di aromaik-i dima-dimanyo.”
40013058	Mako, Isa Almasih indak banyak mampabuwek mukjizat di sinan tu, dek karano, urang-urang tu indak bi picay o.
40014001	Pado maso itu, Herodes, pa-nguwaso di nagari Galilea, mandanga kaba tantang Isa Almasih.
40014002	Herodes bakato kabake anak buwah-nyo. ”Iko lah jaleh Yahya Pambaptis ko nan lah iduik baliak! ltu sabauknyo mangko Inyo mampunyoi kuwaso un-tuak mampabuwek mukjizat.”
40014003	Dek karano, sabalun itu Herodes lah manyuruah manangkok, sarato jo mangabek Yahya Pambaptis tu, sarato mamasuakkannyo ka pinjaro. Mang-konyo Herodes batindak bakcando itu, dek karano parkaro Herodias, nan ado-lah bini dari dunsanaknyo sandiri nan banamo Filipus.
40014004	Dek karano, dulu panah Yahya bakato kabake Herodes bakcando iko, ”Sabananyo, indak bu-liah doh angkau mampabini Herodi-as!”
40014005	Sajak dari itu, Herodes lah ba-mukasuik nak ka mambunuah Yahya, tapi, inyo takuik kabake urang nan ba-nyak, dek karano, urang-urang tu ma-anggauk Yahya adolah nabi.
40014006	Di kutiko Herodes mamparalekkan ari kalayierannyo, anak Herodias nan padusi, tagak manari di adok-an si alek nan tibo. Sangaik sanangnyo ati Hero-des mancaliak tari nan dibawokkannyo,
40014007	sainggo Herodes bajanji kabake anak tu, sarato jo basumpah, baraso, apo sajo nan dimintaknyo, musti ka dipalakukan.
40014008	Dek karano di-asuang dek man-dehnyo, anak gadih tu bakato, ”Ambo niyo kapalo Yahya Pambaptis, dibari-kan kabake ambo kiniko juwo di ateh talam!”
40014009	Mandanga pintak anak tu, sangaik sadiahnyo ati Herodes. Tapi, dek ka-rano inyo lah tadorong basumpah di adok-an si alek, mako, inyo tapaso ma-marentahkan, supayo kandak anak tu dipalakukan.
40014010	Inyo manyuruah urang payi ka pinjaro, untuak ma-mancuang kapalo Yahya.
40014011	Kamudi-an, kapalo Yahya tu dibawok masuak di ateh talam, dibarikan kabake anak gadih tu. Anak tu mambawoknyo pu-lo kabake mandehnyo.
40014012	Sasudah tu, pangikuik-pangikuik Yahya bi tibo manjapuik mayik Yahya, untuak ka dikubuakan. Sudah tu, inyo tu bi pa-yi ma-agiah tawu kajadian tu kabake Isa Almasih.
40014013	Kutiko Isa Almasih mandanga ka-jadian tu, Baliau nayiak ka parawu, ba-rangkek dari tampaik tu, Baliau payi ka suatu tampaik nan langang. Tapi, ku-tiko urang-urang bi tawu, baraso Baliau lah barangkek, urang-urang tu bi ba-rangkek pulo maninggakan nagarinyo, payi untuak mangaja-i Isa Almasih malalui jalan darek.
40014014	Di kutiko Isa Almasih turun dari parawu, Baliau ma-nampak urang banyak, Baliau maraso ibo kabake urang-urang tu. Sudah tu, Baliau cegakkanlah urang nan sakik, di antaro urang nan banyak tu.
40014015	Di patang arinyo, pangikuik-pa-ngikuik Isa Almasih bi tibo, sarato bi bakato kabake Baliau, ”Ari lah san-jo, tampaik ko tapancie. Labiah elok Angku suruah urang-urang ko payi dari siko, buliah inyo tu dapek mam-bali nan ka dimakan di kampuang-kampuang ko.”
40014016	Isa Almasih bakato, ”Indak usah inyo tu bi payi dari siko, angkau sajolah nan ka ma-agiah makan inyo tu.”
40014017	Pangikuik Isa Almasih bi bakato, ”Roti limo buwah, sarato jo ikan duwo ikua, itunyo nan ado di kami!”
40014018	”Bawoklah roti jo ikan tu kama-ri, ” kecek Isa Almasih.
40014019	Kamudian, Baliau manyuruah urang nan banyak tu bi duduak di ateh rumpuik. Baliau ma-ambiak roti nan limo buwah, sa-rato jo ikan nan duwo ikua tu, sudah tu, Baliau maningadah ka langik sa-rato basyukur kabake Allah. Sasudah tu, Baliau mambalah-balah roti tu jo tangan-Nyo, sarato mambarikannyo kabake pangikuik-pangikuik-Nyo, un-tuak ka dibagi-bagikan kabake urang nan banyak.
40014020	Urang-urang tu bi ma-kan sampai kanyang kasadonyo. Sa-sudah tu, pangikuik-pangikuik Isa Almasih mangumpuakan makanan nan balabiah; ado duwo baleh kati-diang panuah labiahnyo.
40014021	Urang nan bi makan di kutiko itu, ado kiro-kiro limo ribu urang banyaknyo, alun ta-masuak lai tu urang padusi sarato jo paja-paja ketek.
40014022	Sasudah tu, Isa Almasih manyu-ruah pangikuik-pangikuik-Nyo, na-yiak ka ateh parawu, supayo buliah labiah dulu barangkek manyubarangi danau, samantaro urang nan banyak tu, Baliau suruah bi pulang.
40014023	Sasu-dah urang nan banyak tu bi bajalan, Isa Almasih mandaki ka sabuwah bu-kik untuak badowa. Sampai ari lah malam, Isa Almasih di sinan juwo lai badowa surang-Nyo.
40014024	Samantaro itu, parawu nan ditompangi dek pangi-kuik-pangikuik Isa Almasih cako, lah jauah, lah tibo di tangah-tangah da-nau. Parawu tu lah ta-ampeh-ampeh di-oyak ombak, dek karano, angin ba-lawanan arah jo parawu tu.
40014025	Antaro pukua tigo jo pukua anam subuah, Isa Almasih tibo, jo bajalan kaki di ateh ayie kabake pangikuik-pangikuik-Nyo.
40014026	Kutiko pangikuik-pangikuik-Nyo, bi maliyek Baliau bajalan di ateh ayie, mako, pangikuik-Nyo tu bi takajuik sa-ngaik, sarato bi mamakiak ”Antu!”
40014027	Tapi, Isa Almasih lansuang man-jawauk, ”Tananglah! Ambo ko, Isa Almasih. Angkau jan bi takuik!”
40014028	Sudah tu, Petrus bakato, ”Jikok Angkau, iyo sabana Isa Almasih, su-ruahlah ambo datang kian bajalan ka-ki di ateh ayie.”
40014029	”Kamarilah, ” kecek Isa Almasih. Mako, turunlah Petrus dari parawu, inyo bajalan di ateh ayie datang ka-bake Isa Almasih.
40014030	Tapi, kutiko Petrus marasokan ribuik nan kuwaik di da-nau tu, tabik takuiknyo, inyo muloi ka-ram sambia mamakiak. ”Oih Tuhan, tolonglah ambo!”
40014031	Isa Almasih capek ma-oncongkan tangan-Nyo manyemba Petrus, sara-to jo bakato, ”Petrus, Petrus, angkau kurang picayo. Baa mangko angkau ragu-ragu kabake Ambo?”
40014032	Mako, nayiaklah kaduwo-duwo-nyo ka ateh parawu, nan ribuik pun lah tanang.
40014033	Kasadonyo pangikuik Isa Almasih bi sujuik manyambah. Pangi-kuik-Nyo tu bi bakato, ”Tuhan, Angkau iyo sabana-bana Anak Allah!”
40014034	Di kutiko rombongan Isa Almasih tu lah tibo di subarang danau, inyo tu bi manapi di Genesaret.
40014035	Kutiko urang-urang nan di sinan tu bi ma-liyek, baraso nan tibo tu adolah Isa Almasih, mako, inyo tu bi malewakan kaba tu kasadonyo daerah di sakuli-liang kota tu. Kasadonyo urang nan sakik dibawok kabake Isa Almasih.
40014036	Urang-urang tu sabana bi mamin-tak kabake Baliau, kok dapek inyo tu dibuliahkan untuak manyintuah jubah Baliau, biyapun hanyo ujuangnyo sa-jo. Mako, kasadonyo nan lai sato ma-nyintuah jubah Baliau, cegaklah pa-nyakik nyo.
40015001	Sakalompok urang Farisi, sa-rato jo babarapo urang guru ugamo dari Yerusalem, bi datang ka-bake Isa Almasih. Inyo tu bi batanyo kabake Baliau,
40015002	”Baa mangko pangi-kuik-pangikuik Angku malangga adaik istiadaik niniak muyang kito? Kutiko ka makan, inyo tu indak bi mamba-suah tangan doh labiah dulu, manu-ruik paratuaran!”
40015003	Isa Almasih manjawauk, ”Baa mangko angkau bi malangga pulo pa-rentah Allah, hanyo dek karano un-tuak manuruikkan adaik istiadaik ni-niak muyang angkau?
40015004	Dek karano, Allah lah mangatokan, ’Aromaik-ilah apak sarato jo mandeh angkau.’ sara-to, ’Siya nan bi mangato-ngato-i apak-nyo, atau mandehnyo, inyo musti ka di-ukun mati.’
40015005	Tapi, angkau ma-aja-kan nan bakcando iko: jikok ado urang bakato ka urang gaeknyo, ’Apo nan sa-mustinyo ambo barikan ka apak, sa-rato jo ka biyai, lah ambo pasambah-kan kabake Allah.’
40015006	mako, urang tu indak paralu lai ma-aromaik-i urang gaeknyo. Jadi, dek karano di adaik is-tiadaik niniak muyang angkau, ang-kau bi maremehkan kato-kato Allah.
40015007	Oih angkau urang munapiak! Saba-na tapek, apo nan lah dinubuwaikkan dek Yesaya tantang diri angkau,
40015008	’Bakcando ikolah Allah bakato: Urang-urang tu manyambah Den hanyo jo muluiknyo sajo, tapi, atinyo jauah dari Den.
40015009	Indak ado doh aratinyo, inyo tu bi manyambah Den, dek karano, atuaran manusia nan inyo ajakan, sa-olah-olah nan inyo karajokan tu, atuaran-Den.’ ”
40015010	Kamudian, Isa Almasih ma-imbau urang-urang nan ado di sinan, sarato bakato kabake inyo tu, ”Dangakan-lah kato-kato Ambo, supayo angkau buliah bi mangarati!
40015011	Apo nan ma-suak ka muluik, indak ka manajihkan urang tu doh; tapi, kok sagalo sasu-atu nan kaluwa dari muluiknyo, itu-lah nan ka manajihkan inyo.”
40015012	Sudah tu, pangikuik-pangikuik Isa Almasih bi tibo, sarato bi bakato ka-bake Baliau, ”Tawukoh Angku, baraso urang Farisi tu bi tasingguang, kutiko mandanga kato-kato Angku cako?”
40015013	Isa Almasih manjawauk, ”Satiyok tinam-tinaman, nan indak ditanam dek Bapak Ambo nan di sarugo, sa-donyo ka dibokek.
40015014	Indak paralu di-acuahkan urang-urang Farisi tu. Inyo tu pamimpin-pamimpin buto; nan ji-kok urang buto nan mambimbiang urang buto, mako, kaduwo-duwonyo ka balambin masuak banda.”
40015015	Petrus bakato, ”Angku, tolonglah tarangkan kabake kami, apo aratinyo parumpamoan tu!”
40015016	Isa Almasih manjawauk, ”Alun bi mangarati juwo lai angkau?
40015017	Indak bi tawu koh angkau, baraso nan masuak ka muluik, turun ka dalam paruik, su-dah tu kaluwa baliak?
40015018	Tapi, apo nan kaluwa dari muluik, barasa dari ati; itulah nan manjadikan urang banajih.
40015019	Dek karano, dari ati timbua pikie-ran-pikieran jahek, nan manyabaukkan urang mambunuah, bajina, mangara-jokan nan cabul, mancilok, ma-agiah katarangan palasu, sarato mampita-nah.
40015020	Karajo-karajo nan bakcando itulah nan manyabaukkan urang jadi banajih, indak parkaro makan jo ta-ngan nan indak babasuah doh.”
40015021	Kamudian, Isa Almasih barangkek dari tampaik tu, Baliau payi ka daerah dakek kota Tirus jo Sidon.
40015022	Ado su-rang padusi Kanaan dari daerah tu, datang kabake Isa Almasih sambia ma-imbau-imbau, ”Oih Anak Daud, ibo-ilah ambo ko! Anak ambo nan pa-dusi ka masuak-an roh jahek. Sabana parah ka-adaannyo.”
40015023	Isa Almasih indak manyauik-i urang padusi tu ba-imbau. Mako, pa-ngikuik-pangikuik Isa Almasih bi da-tang ka Baliau untuak mambana, ”Ang-ku, suruahlah urang padusi tu payi dari siko. Inyo ma-eboh sajo di ba-lakang!”
40015024	Isa Almasih manjawauk, ”Ambo ko di-utuih hanyo kabake banso Isra-el, sangajo kabake urang-urang Isra-el nan sasek.”
40015025	Sato tibo, urang padusi tu lan-suang sujuik di adok-an Isa Almasih, sarato jo bakato, ”Angku, tolonglah ambo Ngku.”
40015026	Isa Almasih manjawauk, ”Indak elok ma-ambiak makanan nan ka un-tuak anak-anak, sudah tu, mambari-kannyo untuak anjiang.”
40015027	”Iyo, batua tu Angku, ” jawauk pa-dusi tu, ”tapi, anjiang tu makannyo dari siso-siso makanan tuannyo nan balabiah.”
40015028	Mako, Isa Almasih bakato kaba-ke urang padusi tu, ”Biyai, sabana ga-dang iman biyai! Biyalah tajadi apo nan katuju dek biyai!” Di kutiko tu juwo, mako cegaklah anaknyo nan sakik tu.
40015029	Isa Almasih barangkek dari tam-paik tu, Baliau taruih juwo bajalan manyisi tapi Danau Galilea. Sudah tu, nayiak ka ateh sabuwah bukik, tibo di sinan tu Baliau duduak.
40015030	Sambuah urang nan bi tibo kabake Baliau, nan mambawok-i urang-urang nan pin-cang, nan buto, nan lumpuah, nan bi-su, sarato sambuah lai urang nan ba-bagai-bagai panyakik. Urang-urang tu bi malatakkan urang nan sakik tu di adok-an Isa Almasih, sudah tu Baliau mancegakkannyo.
40015031	Sangaik bi tacangangnyo urang banyak nan ado di sinan tu, kutiko inyo tu bi maliyek, urang bisu bisa mangecek, urang pin-cang cegak, urang lumpuah bisa baja-lan, urang buto bisa maliyek. Inyo tu bi mamuji-muji Allah banso Israel.
40015032	Kamudian, Isa Almasih ma-imbau, sarato bakato ka pangikuik-pangikuik-Nyo, ”Ambo maraso ibo kabake urang nan banyak ko. Lah tigo ari lamonyo, inyo tu bi manuruikkan Ambo, kini-ko indak ado lai nan ka dimakannyo. Ambo indak niyo doh mampadiyakan inyo tu bi pulang jo paruik nan indak barisi, baiko bi paniang inyo tu di ta-ngah jalan.”
40015033	Sudah tu, pangikuik-pangikuik Isa Almasih, bi batanyo kabake Baliau, ”Dima kito nan ka bisa mandapek-kan makanan, untuak urang nan sa-banyak iko, di daerah tapancie nan sarupo ko?”
40015034	Isa Almasih batanyo kabake pa-ngikuik-Nyo, ”Layi barado roti nan ado di angkau?” Pangikuik-Nyo bi manjawauk, ”La-yi tujuah buwahnyo Ngku, salain da-ri itu, layi ado pulo ikan ketek-ketek babarapo ikua.”
40015035	Mako, Isa Almasih manyuruah urang nan banyak tu bi duduak di ta-nah.
40015036	Sudah tu, Baliau ma-ambiak ro-ti nan tujuah buwah tu, sarato jo ikan tu, kamudian, Baliau basyukur kabake Allah. Sasudah tu, Baliau mambalah-balah roti, sarato jo manguduangi ikan tu jo tangan-Nyo, sudah tu, Baliau ba-rikan ka pangikuik-pangikuik-Nyo. Pa-ngikuik-Nyo lah nan mambagikan ka-bake urang nan banyak.
40015037	Kasadonyo urang tu bi makan sampai kanyang. Lah sudah urang tu bi makan, mako, pangikuik-pangikuik Isa Almasih ma-ngumpuakan makanan nan balabiah. Sampai tujuah katidiang panuah la-biahnyo.
40015038	Kutiko tu, ado ampek ri-bu urang laki-laki nan bi makan, alun di-etong lai tu urang padusi, sarato jo paja-paja ketek.
40015039	Lah bi salasai makan, barulah Isa Almasih manyuruah urang nan banyak tu bi pulang. Baliau sandiri nayiak ka sabuwah parawu, sudah tu, barang-kek ka daerah Magadan.
40016001	Ado babarapo urang Farisi, sa-rato jo urang Saduki bi datang kabake Isa Almasih, nak ka manja-rek Baliau jo kato-kato. Inyo tu bi ma-mintak, supayo Baliau mampabuwek mukjizat, untuak manandokan bara-so Baliau iyo datang dari Allah.
40016002	Isa Almasih manjawauk, [”Jikok mato-ari bamulo nak ka tabanam, kutiko tu cahayo langik sirah nampaknyo, ma-ko, angkau bi mangatokan, ’Alamaik udaro ka elok.’
40016003	Nan jikok di pagi ari langik agak galok, sarato agak mo-rok nampaknyo, mako, angkau ka bi mangatokan, ’Ari iko mungkin ari ka ujan.’ Nah, angkau dapek manakok-nakok ka-adaan udaro, hanyo jo sa-caro maliyek ka-adaan langik, tapi, baa mangko tando-tando jaman, in-dak dapek angkau takok!”]
40016004	”Baralah ka jaheknyo, sarato baralah ka dura-konyo urang-urang di jaman kiniko. Angkau bi mamintak supayo Ambo mampabuwek mukjizat. Indak ciyek juwo doh mukjizat nan ka dipaliyekkan kabake angkau, salain daripado mukjizat Nabi Yunus.” Sasudah bakato bakcando itu, Isa Almasih bajalan maninggakan urang-urang tu.
40016005	Kutiko pangikuik-pangikuik Isa Almasih sampai di subarang danau, barulah bi takana dek inyo tu, baraso inyo tu bi lupo mambawok roti.
40016006	Isa Almasih bakato kabake pangikuik-pa-ngikuik-Nyo tu, ”Ingek-ingeklah ang-kau taradok ragi urang Farisi, sarato jo ragi urang Saduki.”
40016007	Dek mandanga kecek Isa Almasih nan baitu, pangikuik-pangikuik-Nyo bi bakato sasamo inyo, ”Mangkonyo Angku Guru bakato bakcando itu, dek karano kito indak mambawok roti.”
40016008	Isa Almasih mangatawui apo nan dipakecekkan dek pangikuik-Nyo tu. Dek karano itu Baliau bakato, ”Baa mangko angkau bi mampamasalahkan tantang roti nan indak ado? Sabana-nyo angkau kurang bi picayo!
40016009	Alun bi mangarati juwo lai angkau? Apo-koh indak bi takana lai dek angkau, limo buwah roti nan Ambo balah-ba-lah, untuak mambari makan urang sabanyak limo ribu urang? Bara kati-diang roti nan balabiah kutiko angkau kumpuakan?
40016010	Baa, lai takana pulo dek angkau, tujuah buwah roti untuak urang nan ampek ribu tu? Bara kati-diang makanan nan balabiah kutiko angkau kumpuakan?
40016011	Baa mangko angkau indak bi mangarati, Ambo in-dak mampakatokan parkaro roti doh jo angkau? Tapi, ingek-ingeklah tara-dok ragi urang Farisi, sarato jo ragi urang Saduki!”
40016012	Akienyo pangikuik-pangikuik Isa Almasih tu bi mangarati, baraso Isa Almasih manyuruah pangikuik-Nyo ba-ingek-ingek, indak taradok ragi nan di-pakai untuak pambuwek roti doh, tapi, ba-ingek-ingek taradok ka pangajaran urang Farisi, jo urang Saduki.
40016013	Isa Almasih payi ka daerah da-kek kota Kaisarea Filipi. Tibo di sinan, Baliau batanyo kabake pangikuik-pa-ngikuik-Nyo, ”Manuruik pandapek urang, Anak Manusia tu siya?”
40016014	Pangikuik-pangikuik-Nyo bi man-jawauk, ”Ado nan mangatokan Yahya Pambaptis. Ado pulo nan mangatokan Elia. Nan lain bi mangatokan Yeremia, atau salah surang dari nabi.”
40016015	”Tapi, manuruik pandapek ang-kau, Ambo ko siya?” tanyo Isa Almasih kabake pangikuik-Nyo.
40016016	Simon Petrus manjawauk, ”Ang-ku adolah Rajo Panyalamaik, Anak Allah Nan Kaka.”
40016017	”Baruntuang bana angkau, oih Si-mon anak Yona!” kecek Isa Almasih. ”Dek karano, indak manusia doh tu, nan ma-agiah tawu parkaro tu kabake ang-kau, tapi, adolah Bapak Ambo nan di sa-rugo.
40016018	Dek karano itu, katawuilah, ba-raso angkau adolah Petrus, batu nan kuwaik. Di ateh batu ikolah Ambo ka managakkan gareja Ambo, nan indak bisa dikalahkan; biya dek mauik saka-lipun!
40016019	Ambo ka mambarikan kabake angkau anak kunci Karajaan Sarugo. Apo nan angkau tagah di muko bumi, itupun ditagah pulo di sarugo. Baitu pulo, apo nan angkau suruahkan di muko bumi, itupun disuruahkan pulo di sarugo.”
40016020	Sasudah tu, Isa Almasih mampa-ringekkan kabake pangikuik-pangi-kuik-Nyo, supayo jan mancuritokan ka siya-siyanyo, baraso Baliau ado-lah Rajo Panyalamaik.
40016021	Muloi dari sajak itu, Isa Almasih mangecek bataruih tarang kabake pa-ngikuik-pangikuik-Nyo, baraso Baliau musti payi ka Yerusalem, sarato ba-nyak ka manangguangkan ajauk san-saro, dari pamimpin-pamimpin, dari imam-imam, sarato jo dari guru-gu-ru ugamo Yahudi. Baliau ka dibunuah, tapi, di ari nan katigo, Baliau ka iduik baliak, kaluwa dari kubua.
40016022	Dek mandanga kecek Isa Almasih tu, Petrus mambawok Baliau bagan-jua, sarato mamparingekkan Baliau, Petrus bakato, ”Mudah-mudahan Allah manjauahkan parkaro nan bakcan-do tu! Jan sampai tajadi di diri Ang-kau Tuhan!”
40016023	Isa Almasih ma-engong, sarato bakato kabake Petrus, ”Payilah dari siko, oih Tukang dayo! Angkau ma-ambek-ambek karajo Ambo. Pikieran angkau tu pikieran manusia; indak pi-kieran Allah!”
40016024	Kamudian, Isa Almasih bakato ka pangikuik-pangikuik-Nyo, ”Urang nan niyo nak ka manuruikkan Ambo, inyo musti maninggakan kaparaluan diri-nyo sandiri, inyo musti mamikua salib-nyo, sarato indak barubah ati ma-ikuik-i Ambo.
40016025	Dek karano, urang nan nak ka mampatahankan nyawonyo, mako, inyo ka ka-ilangan nyawonyo tu. Tapi, urang nan mangarobankan nyawonyo, dek karano untuak Ambo, mako, inyo ka mandapek iduik nan kaka.
40016026	Apo gunonyo dek urang, jikok inyo manda-pekkan kasadonyo arato dunia ko, tapi, inyo ka-ilangan nyawonyo? Dapekkoh nyawo diganti jo barang sasuatu?
40016027	Indak ka lamo lai, Anak Manusia ka datang jo kuwaso Bapak-Nyo, sarato jo malekaik-malekaik-Nyo. Di kuti-ko itu, Inyo ka mambari upah kabake satiyok urang, sasuwai jo karajonyo su-rang-surang.
40016028	Katawuilah! Di anta-ro angkau nan di siko, ado nan indak ka mati, sabalun inyo maliyek Anak Manusia datang sabagai Ra jo.”
40017001	Anam ari kamudian, Isa Almasih mambawok Petrus, Yakobus sa-rato jo karek-annyo Yahya, payi ma-asiangkan diri ka sabuwah gunuang nan tenggi.
40017002	Di adok-an urang nan batigo tu, Isa Almasih barubah rono muko-Nyo: Muko-Nyo manjadi tarang bakcando matoari, jubah-Nyo manjadi putiah bakilauan.
40017003	Kamudian, katigo urang pangikuik Baliau tu, manampak Musa, sarato jo Elia, sadang bi mange-cek jo Isa Almasih.
40017004	Mako, Petrus ba-kato kabake Isa Almasih, ”Tuhan, la-mak bana parasaan kito di siko. Jikok Tuhan layi satuju, ambo ka managak-kan tigo buwah kemah di siko: ciyek untuak Tuhan, ciyek untuak Musa, nan ciyek lai untuak Elia.”
40017005	Samantaro Petrus sadang mange-cek juwo lai, mako, tibolah awan nan sangaik tarang marawok-i inyo tu, sa-rato dari dalam awan tu tadanga su-waro nan bakato, ”Ikolah Anak-Den, nan Den kasiahi. Inyo nan manyanang-kan ati-Den. Iyokanlah sagalo kato-kato-Nyo!”
40017006	Kutiko pangikuik-pangikuik Isa Almasih mandanga suwaro tu, inyo tu bi tabik takuik, sainggo bi tasung-kua ka tanah.
40017007	Tapi, Isa Almasih da-tang, sarato ma-awai pangikuik-Nyo tu. ”Bi tagaklah, ” kecek Baliau, ”jan takuik!”
40017008	Kutiko pangikuik-Nyo tu bi maliyek, indak surang juwo doh urang lain nan nampak dek inyo tu, salain dari Isa Almasih.
40017009	Di kutiko inyo tu bi turun dari gu-nuang tu, mako, Isa Almasih mam-paringekkan pangikuik-Nyo tu, ”Jan dicuritokan ka siya-siyanyo, apo nan lah angkau caliak cako tu, sabalun Anak Manusia di iduikkan baliak sa-sudah mati.”
40017010	Pangikuik-pangikuik Isa Almasih bi batanyo kabake Baliau, ”Baa mang-ko guru-guru ugamo bi mangatokan, baraso Elia musti tibo labiah dulu?”
40017011	Isa Almasih manjawauk, ”Batua tu, Elia tibo labiah dulu, sarato inyo nan ka mampasiyaukkan sagalo sasuatu.
40017012	Ambo bakato kabake angkau, Elia lah tibo, tapi, urang-urang tu indak bi tawu jo inyo; urang-urang tu mampa-buwek Elia sakandak atinyo sajo. Sa-rato baitu pulo nan ka dipabuwek dek inyo tu kabake Anak Manusia.”
40017013	Barulah bi mangarati pangikuik-pangikuik Isa Almasih, baraso Baliau mancuritokan tantang Yahya Pam-baptis.
40017014	Kutiko Isa Almasih sarato jo ka-tigo pangikuik-Nyo, babaliak ka tam-paik urang nan banyak, tibolah surang laki-laki, sujuik di adok-an Isa Almasih,
40017015	inyo bakato, ”Angku, tolonglah, ibo-ilah anak ambo. Anak ambo tu disawan. Panyakik sawannyo tu sa-bana barek, sainggo acok bana inyo jatuah masuak api, sarato acok pu-lo jatuah masuak ayie.
40017016	Ambo lah mambawok anak ambo tu kabake pa-ngikuik-pangikuik Angku, tapi, indak bisa doh pangikuik Angku tu mance-gakkannyo.”
40017017	Isa Almasih manjawauk, ”Angkau iyo sabana indak baka-ilieran! Angkau iyo urang nan indak mangarajokan suruah, samo jo urang nan indak ba-iman. Sampai pabilo andaknyo Ambo musti sapayi jo angkau, sarato mus-ti basaba jo angkau? Bawoklah anak tu kamari!”
40017018	Sudah tu, Isa Almasih mamarentahkan roh jahek nan di da-lam diri anak tu, supayo kaluwa. Roh jahek tu pun kaluwa, mako, cegaklah anak tu sakutiko tu juwo.
40017019	Kamudian, pangikuik-pangikuik Isa Almasih bi datang kabake Baliau, jo sacaro tasandiri, sarato jo bata-nyo, ”Ngku, apo sabauknyo mangko kami indak bisa ma-usie roh jahek tu?”
40017020	Isa Almasih manjawauk, ”Dek ka-rano angkau kurang bi picayo. Kana-ilah apo nan Ambo katokan ko! Kok santano angkau layi ba-iman agak sa-gadang bijo sasawi, mako, angkau bi-sa bakato kabake bukik ko, ’Pindahlah ka tampaik nan lain!’ mako, lah mus-ti bukik ko pindah. Indak ciyek juwo doh nan indak ka bisa angkau pabu-wek! [
40017021	Tapi, roh jahek nan bakcando iko, hanyo bisa di-usie jo sacaro ba-dowa, sarato jo bapuwaso.]"
40017022	Kutiko pangikuik-pangikuik Isa Almasih bakumpua di Galilea, ma-ko, Isa Almasih bakato kabake inyo tu, ”Indak ka lamo lai, Anak Manu-sia ka disarahkan ka dalam kuwaso manusia.
40017023	Inyo ka dibunuah, tapi, di ari nan katigo Inyo ka di-iduikkan baliak.” Dek mandanga nan baitu, mako, pa-ngikuik-pangikuik Isa Almasih tu, bi sangaik sadiah atinyo.
40017024	Kutiko Isa Almasih sarato jo pa-ngikuik-pangikuik-Nyo sampai di Ka-pernaum, mako, bi tibolah tukang min-tak pajak Baithulmukadis, batanyo ka Petrus, ”Layikoh sato Guru angkau mambayie pajak Baithulmukadis, layi atau indak?”
40017025	Petrus manjawauk, ”Layilah, baa ka indak pulo!” Kutiko Petrus pulang, Isa Almasih labiah dulu manyapo inyo, ”Simon, baa pandapek angkau? Siya nan musti mambayie beo, atau pajak, kabake ra-jo-rajo di dunia ko? Rakyaikkoh, atau urang asiang?”
40017026	”Urang asiang, ” kecek Petrus. Isa Almasih bakato, ”Jikok baitu, rak-yaik indak paralu doh mambayie.
40017027	Tapi, janlah kito manyingguang parasaan urang-urang tu. Jadi, kiniko payilah mamapeh ka danau. Sudah tu, ambiak-lah ikan nan partamu dapek. Mako, di dalam muncuang ikan tu, ka tasuwo dek angkau pitih nan sacukuiknyo, untuak pambayie pajak kito baduwo. Ambiak-lah pitih tu, sarato bayielah kabake inyo tu, pajak kito untuak Baithulmukad is.”
40018001	Di kutiko itu, pangikuik-pangi-kuik Isa Almasih bi datang ka-bake Baliau, sarato bi batanyo, ”Siya urang nan di-anggauk paliang taka-muko, di antaro umaik Allah?”
40018002	Mako, Isa Almasih ma-imbau su-rang anak ketek, Baliau manyuruah anak tu tagak di adok-an pangikuik-Nyo.
40018003	Sudah tu, Isa Almasih bakato, ”Picayolah! Jikok angkau layi baru-bah, sainggo ati angkau bakcando ati anak-anak ketek, barulah angkau da-pek masuak Karajaan Sarugo.
40018004	Urang nan layi namuah marandahkan diri-nyo, sainggo samo jo anak ketek ko, mako, inyolah urang nan di-anggauk paliang takamuko di dalam Karajaan Sarugo.
40018005	Baitu pulo, urang nan layi na-muah manarimo anak ketek nan bak-cando iko, dek karano di Ambo, ba-arati inyo lah manarimo Ambo.”
40018006	”Siya nan manyabaukkan, dek ka-rano dek inyo salah surang dari urang-urang nan ketek ko, indak picayo lai kabake Ambo, mako, labiah elok lai di urang tu, jikok batu panggiliangan dika-bekkan di mariahnyo, sudah tu inyo di-oncekkan masuak lauik basa.
40018007	Baralah ka cilakonyo dunia ko, karano dek ulah-nyo nan manyabaukkan urang bi ba-doso. Batua, parkaro-parkaro nan bak-cando itu ka tatauk ado, tapi, cilakolah urang nan mampabuweknyo!
40018008	Jikok tangan angkau, atau kaki ang-kau nan manjadi panyabauk angkau ba-buwek doso, mako, kuduanglah tangan atau kaki angkau tu, campakkanlah ka-sadonyo. Labiah elok angkau iduik in-dak batangan sabalah, atau indak ba-kaki sabalah, asakan iduik angkau tu layi manyanangkan ati Allah. Daripado angkau batangan, atau bakaki langkok di-ambuangkan masuak api narako.
40018009	Jikok mato angkau nan manyabauk-kan angkau badoso, mako, cukialah incek mato angkau tu, campakkanlah. Labiah elok angkau bamato celek, asa-kan layi iduik manyanangkan ati Allah, daripado bamato langkok di-ambuang-kan masuak api narako.”
40018010	”Ingek-ingeklah! Jan sampai ma-ino salah surang dari urang-urang nan ketek ko. Dek karano, kana-ilah, bara-so ado malekaiknyo satiyok wakatu di adok-an Bapak Ambo di sarugo.
40018011	Dek karano, Anak Manusia da-tang ka dunie ko, untuak manyala-maikkan urang nan sasek!]
40018012	Baa manuruik pandapek angkau? Kok santano ado surang urang nan punyo saratuih ikua domba, kamudian ado sikua dombanyo tu nan ilang, apo nan ka dipabuwek dek urang nan pu-nyo domba tu? Tantu inyo ka maning-gakan dombanyo nan sambilan puluah sambilan tu di ateh bukik, sudah tu inyo payi untuak mancari dombanyo nan ilang tu.
40018013	Jikok dombanyo nan ilang tu lah basuwo baliak mako, pi-cayolah jo kecek Ambo ko inyo la-biah bagadang ati jo dombanyo nan sikua tu, dek karano lah basuwo ba-liak, daripado jo dombanyo nan sambi-lan puluah sambilan nan indak ilang.
40018014	Baitu pulo, Bapak angkau nan di sa-rugo, Baliau indak niyo doh, jikok ado salah surang dari urang-urang nan ba-ru ba-iman kabake Ambo ko, disem-ba baliak dek ubilih.”
40018015	”Kok ado di antaro sudaro angkau, nan bakasalahan kabake angkau, ma-ko, payilah untuak manamuinyo, kato-kanlah jo sacaro elok tantang kasalah-annyo tu. Pabuweklah nan bakcando itu, jo sacaro ba-anok-anok antaro ang-kau baduwo jo inyo sajo. Jikok inyo la-yi manarimo nasiyaik angkau, mako, barasillah angkau mandapekkan suda-ro angkau tu baliak.
40018016	Tapi, jikok inyo indak namuah manarimo nasiyaik ang-kau, mako, bawoklah surang, atau du-wo urang lai sudaro nan lain. Dek ka-rano, dalam Alkitauk ado tatulih nan bakcando iko, ’Sakurang-kurangnyo ado duwo, atau tigo urang sasi nan di-paralukan, untuak manyatokan surang urang nan tatuduah basalah.’
40018017	Jikok inyo indak namuah juwo ma-narimo nasiyaik urang-urang tu, ma-ko baritawukanlah parkaro itu kaba-ke sidang jamaat. Akienyo, jikok inyo indak namuah pulo manarimo nasi-yaik sidang jamaat, mako, anggauk-lah inyo tu samo jo urang tukang min-tak pajak, atau urang nan indak ba Tuhan Allah.”
40018018	”Katawuilah: Apo nan angkau ta-gah di dunie ko, itupun batagah pulo di sarugo. Baitu pulo, apo nan angkau buliahkan di dunie ko, itupun dibu-liahkan pulo di sarugo.
40018019	Katawui pulolah: Jikok di antaro angkau kutiko di dunie ko, ado duwo urang nan supakaik sa-ati mandowa-kan tantang sasuatu, mako, dowanyo tu ka dipalakukan dek Bapak Ambo nan di sarugo.
40018020	Dek karano, dima ado duwo, atau tigo urang nan bakumpua, dek karano di Ambo, mako, Ambo pun ado samo-samo jo inyo tu.”
40018021	Kamudian, Petrus tibo kabake Isa Almasih untuak batanyo, ”Tuhan, ji-kok sudaro ambo mambuwek kasa-lahan kabake ambo, sampai bara ka-likoh, ambo musti mamaohkannyo? Apokoh sampai tujuah kali?”
40018022	Isa Almasih manjawauk, ”Indak, indak sampai tujuah kali doh, tapi, sampai tujuah puluah kali tujuah.
40018023	Dek karano, parkaro Karajaan Sa-rugo, ka-adaannyo bakcando nan Ambo ibaraikkan ko: Ado surang rajo bamu-kasuik nak manyalasaikan utang pi-utang jo budak-budaknyo.
40018024	Kutiko rajo tu muloi mamareso, mako, diba-woklah ka adok-annyo surang budak nan ba-utang bajuta-juta,
40018025	rasonyo indak ka mungkin lai budak tu da-pek ka mambayie utangnyo. Mako, rajo tu mamarentahkan, supayo bu-dak tu jo anak bininyo, sarato jo saga-lo arato bandonyo, dijuwa untuak ka pambayie utangnyo.
40018026	Budak tu su-juik di adok-an rajo tu, sambia mam-bana, ’Tuanku, basaba atilah tuanku taradok ambo. Ambo layi baniyaik ka mambayie utang tu kasadonyo.’
40018027	Rajo tu ibo maliyek budaknyo tu, sainggo inyo abihkan sajo kasadonyo utang budak tu.
40018028	Kutiko budak tu ka kaluwa, ba-soboklah inyo jo kantinyo, surang bu-dak pulo, nan ba-utang pulo kabake inyo, tapi, indak bara ribu doh. Ma-ko, inyo tangkok, sarato inyo cakiak mariah kantinyo tu, sambia bakato, ’Bayielah utang wa-ang kasadonyo!’
40018029	Kantinyo tu sujuik di adok-annyo sambia mambana, ’Sabalah dulu sa-nak, sadonyo utang ka ambo bayie!’
40018030	Tapi, budak tu indak namuah. Malah inyo masuakkan kantinyo tu ka pinja-ro, sampai kantinyo tu bisa mambayie utang.
40018031	Sadiah ati budak-budak nan lain kutiko maliyek kajadian tu, mako, inyo agiah tawulah rajo tantang kaja-dian tu.
40018032	Mako, di-imbaulah budak nan jahek tu dek rajo, sambia bakato, ’Oih budak nan indak tawu di untuang! Kasadonyo utang wa-ang lah den abih-kan, dek karano wa-ang lah mamba-na kabake den.
40018033	Indak koh wa-ang patuik pulo maraso ibo kabake kanti wa-ang, bakcando den nan lah mara-so ibo kabake wa-ang?'
40018034	Rajo tu sa-bana bangih. Mako, budak nan jahek tu dipuruakkannyo masuak pinjaro, sampai inyo dapek mambayie utang-nyo kasadonyo.”
40018035	Isa Almasih manyudahi panga-jaran-Nyo jo kato-kato nan bakcan-do iko, ”Baitu pulolah Bapak Ambo nan di sarugo, Baliau ka mampabu-wek nan bakcando itu pulo, kabake satiyok angkau, jikok angkau indak namuah mamaohkan sudaro angkau jo ati nan bara siah.”
40019001	Sasudah Isa Almasih lah sala-sai mangatokan sagalo sasu-atunyo, mako, barangkeklah Baliau dari Galilea, payi ka daerah Yudea di subarang Sungai Yordan.
40019002	Sambuah urang nan bi payi manuruikkan Baliau, tibo di sinan, Baliau mancegakkan pa-nyakik urang-urang tu.
40019003	Sudah tu, bi tibolah urang Farisi, nan bamukasuik nak manjarek Baliau jo kato-kato. Inyo tu bi batanyo, ”Ma-nuruik paratuaran ugamo kito, apokoh buliah urang mancaraikan bininyo jo sabauk sumbarang sabauk?”
40019004	Isa Almasih manjawauk, ”Apokoh alun angkau baco lai, apo nan tatu-lih dalam Alkitauk, baraso, Tuhan nan manjadikan manusia, pado mulonyo manjadikan laki-laki jo padusi?
40019005	Sasu-dah tu, Baliau bakato, ’Itu sabauknyo mangko laki-laki maninggakan bapak jo mandehnyo, untuak payi sa-iduik samati jo bininyo, mako, kaduwonyo lah manjadi satu.’
40019006	Jadi, inyo indak marupokan duwo urang lai, tapi, lah manjadi ciyek. Itu sabauknyo apo nan lah disatukan dek Allah, indak buliah doh dicaraikan dek manusia.”
40019007	Urang Farisi bi batanyo pulo kaba-ke Baliau, ”Jikok baitu, baa mangko Musa manyuruah urang ma-agiah su-rek carai, kabake padusi nan lah di-caraikan dek lakinyo?”
40019008	Isa Almasih manjawauk, ”Mang-konyo Musa mambuliahkan angkau mancaraikan bini angkau, dek kara-no angkau kareh kapalo. Nan sabana-nyo bana, indak baitu doh pado mu-lonyo.
40019009	Dek karano itu, dangakanlah nan Ambo katokan ko: Siya urang nan mancaraikan bininyo padohal, bini-nyo tu indak ado doh ba-ulah jo urang lain kamudian, inyo babini pulo ka padusi nan lain, mako, urang tu sa-mo tu jo bajina.”
40019010	Mako, pangikuik-pangikuik Isa Almasih bi bakato kabake Baliau, ”Ji-kok parkaro ubuangan balaki bini bak-cando itu, labiah elok indak usah ba-rumah tanggo.”
40019011	Mako, Isa Almasih manjawauk, ”Indak kasadonyo urang doh, nan da-pek manarimo kato-kato bakcando itu, hanyolah urang-urang nan lah ditan-tukan dek Allah.
40019012	Dek karano, ado urang nan indak dapek barumah tang-go, basabauk dari sajak layienyo lah bakcando itu. Ado pulo nan indak da-pek barumah tanggo, dek karano inyo lah dibuwek baitu dek urang lain. Ado pulo urang nan mamiliah iduik surang, basadiyo untuak iduik indak barumah tanggo, supayo dapek malayani Allah. Urang nan lai talok manarimo panga-jaran nan bakcando iko, padiyakan-lah inyo manarimonyo.”
40019013	Ado urang-urang nan bi mam-bawok-i anak-anaknyo kabake Isa Almasih, mamintak supayo Baliau ma-latakkan tangan-Nyo, ka ateh kapalo paja-paja tu, sarato jo mandowakan-nyo. Tapi, pangikuik-pangikuik Isa Almasih mambangihi urang-urang tu.
40019014	Mako, Isa Almasih bakato kabake pangikuik-pangikuik-Nyo, ”Padiya-kan sajolah paja-paja tu datang kabake Ambo! Jan ditagah pulo inyo tu, dek karano urang-urang nan bakcando iko-lah nan punyo Karajaan Sarugo.”
40019015	Sudah tu, Isa Almasih malatak-kan tangan-Nyo di ateh kapalo paja-paja tu, sarato mambarakaik-inyo. Lah salasai, mako, Baliau barangkek da-ri tampaik tu.
40019016	Pado suatu ari, ado surang laki-laki nan tibo kabake Isa Almasih. Inyo bata-nyo, ”Angku Guru! Apo karajo baiak nan musti ambo karajokan, supayo ambo da-pek manarimo iduik sajati nan kaka?”
40019017	Isa Almasih manjawauk, ”Baa mangko angkau batanyo kabake Ambo, tantang apo nan baiak? Hanyo ado Ci-yek nan baiak. Jikok angkau niyo iduik nan kaka, angkau musti patuah kaba-ke parentah-parentah Allah.”
40019018	”Parentah nan nama tu?” tanyo urang tu. Isa Almasih manjawauk, ”Jan mam-bunuah, jan bajina, jan mancilok, jan bakato duto,
40019019	aromaik-ilah bapak jo mandeh; sarato kasiahilah sasamo ma-nusia, bakcando angkau mangasiahi diri sandiri.”
40019020	”Kasadonyo parentah tu lah ambo karajokan tu Ngku, ” kecek urang mudo tu. ”Apo ado juwo lai nan paralu?”
40019021	Isa Almasih bakato ka urang mudo tu, ”Jikok angkau niyo nak manjadi sa-bana samparono, mako, payilah juwa kasadonyo arato bando angkau. Agiah-kanlah pitihnyo untuak urang nan ban-saik, isuak angkau ka mandapek arato di sarugo. Sasudah tu, datanglah ka-mari, turuikkanlah Ambo!”
40019022	Mandangakan kecek Isa Almasih tu, mako, urang mudo tu payi baja-lan ma-inda, risau atinyo, dek kara-no inyo kayo sangaik.
40019023	Isa Almasih bakato kabake pa-ngikuik-pangikuik-Nyo, ”Nak Ambo katokan banalah kabake angkau, sa-ngaik suliknyo bagi urang nan kayo untuak masuak ka dalam Karajaan Sarugo.
40019024	Iko ciyek lai nan ka Ambo katokan kabake angkau; labiah mu-dah lai unto masuak lubang pinjayik, daripado urang kayo masuak Karaja-an Sarugo.”
40019025	Kutiko pangikuik-pangikuik Isa Almasih mandangakan kecek Baliau tu, pangikuik-Nyo tu bi tacangang, sa-rato bi batanyo. ”Jikok baitu, siyanyo urang nan lai ka bisa salamaik?”
40019026	Isa Almasih mancaliak kabake nrang-urang tu sambia bakato, ”Kok di manusia itu mustayie ! Tapi, bagi Allah, indak ado doh nan indak mungkin.”
40019027	Sudah tu Petrus bakato, ”Liyek-lah kami ko Ngku, kami lah maninggakan sagalo-galonyo, dek karano nak payi manuruikkan Angku. Jadi, apo nan ka kami tarimo?”
40019028	Isa Almasih bakato ka pangikuik-Nyo tu, ”Picayolah: Isuak di dalam Ka-rajaan Sarugo, Anak Manusia ka du-duak di ateh kurisi-Nyo nan mulie. Di kutiko itu, angkau nan manjadi pangi-kuik Ambo, ka duduak pulo di ateh duwo baleh buwah kurisi, sarato ka ma-adieli kaduwo baleh suku banso Israel!
40019029	Satiyok urang nan lah ma-ninggakan rumahnyo, atau dunsanak-nyo nan laki-laki, atau dunsanaknyo nan padusi, atau bapak jo mandehnyo, atau anak-anaknyo, atau ladangnyo, dek karano inyo manuruikkan Ambo, mako, urang tu ka manarimo baliak saratuih kali lipek. Inyo ka mandapek pulo iduik sajati nan kaka.
40019030	Tapi, ba-nyak ka tajadi, urang nan kiniko inyo nan tadawulu, ka manjadi takudian, nan kiniko inyo takudian, ka manja-di nan ta dawulu.”
40020001	”Parkaro Karajaan Sarugo tu, ka-adaannyo bakcando parum-pamoan nan bakcando iko: Ado su-rang urang nan punyo parak anggur, subuah-subuah inyo payi kaluwa, un-tuak mancari urang nan ka bakarajo di parak anggurnyo.
40020002	Sasudah pare-tongan sasuwai, inyo ka mambayie urang nan ka bakarajo tu, sapitih pe-rak sa-ari, mako, inyo suruahlah urang tu bakarajo di parak anggurnyo.
40020003	Pu-kua sambilan pagi, nan punyo parak tu payi pulo mancari urang, inyo ma-nampak babarapo urang nan indak bapa-adok di pasa.
40020004	Bakatolah inyo kabake urang-urang tu, ’Payilah ang-kau bi bakarajo di parak anggur am-bo. Ambo bari angkau upah nan sa-suwai.’
40020005	Urang-urang tu pun bi payi. Pukua duwo baleh tangah ari, jo pu-kua tigo sanjo, nan punyo parak tu kaluwa pulo, untuak mancari urang nan ka bakarajo bakcando nan cako.
40020006	Kiro-kiro pukua limo sanjo, inyo ka-luwa pulo, inyo manampak, ado juwo lai urang nan indak bapa-adok. Inyo batanyo kabake urang-urang tu, ’Baa mangko angkau indak bi bakarajo, baa mangko tagak-tagak sajo sa-ari baneneng di siko?'
40020007	Urang-urang tu bi manjawauk, ’Indak ado urang nan ka mambawok kami bakarajo.’ ’Jikok baitu.’ kecek nan punyo parak tu, ’pa-yilah angkau bakarajo di parak ang-gur ambo.’
40020008	Kutiko arilah sanjo, nan punyo pa-rak tu mangecek kabake manduanyo, Imbaulah urang-urang nan bakarajo tu, bayielah upahnyo surang-surang, muloi dari urang nan masuak paliang kudian, sampai ka urang nan masuak paliang dulu.’
40020009	Mako, bi tibolah urang-urang nan muloi bakarajo dari pukua limo san-jo. Satiyok urang tu bi manarimo sa-pitih perak.
40020010	Kamudian, bi tibo pulo urang-urang bakarajo nan dibayie sa-jak dari pagi. Inyo manyangko, inyo ka manarimo labiah banyak. Tapi, rupo-nyo inyo dibayie hanyo sapitih perak pulo.
40020011	Di kutiko manarimo pitih tu, inyo bi mambirutok kabake nan punyo parak:
40020012	’Urang-urang nan tibo kudi-an, inyo sajamnyo bakarajo. Sadang-kan kami bakarajo sa-ari panuah, di-lantak dek angek matoari, tapi, angku mambari inyo samo banyak jo kami!’
40020013	Nan punyo parak anggur tu manja-wauk, kabake salah surang dari urang nan bakarajo tu, ’Oih sanak, ambo in-dak basalah doh kabake angku. Tadi pagi kito lah supakaik, baraso angku namuah manarimo upah sapitih pe-rak untuak bakarajo sa-ari, iyo ndak?
40020014	Nah, apo juwo lai, ambiaklah pitih upah angku tu, pulanglah. Ambo iyo nak mambari upah, sabanyak nan am-bo barikan kabake angku tu, untuak urang nan masuak kudian.
40020015	Apokoh ambo indak buliah, mampabuwek sa-kandak ati ambo, ambo jo arato ambo sorang? Atau angku bingik, dek kara-no ambo bamurah ati?' ”
40020016	Sudah tu, Isa Almasih bakato pu-lo, ”Baitu pulolah urang-urang nan takudian, ka manjadi nan tadawulu, urang-urang nan dawulu, ka manja-di nan takudian.”
40020017	Kutiko Isa Almasih sadang manuju ka Yerusalem, di tangah jalan, Baliau ma-imbau kaduwo baleh urang pangi-kuik-Nyo, untuak bakumpua, manyi-siah dari urang nan banyak. Baliau bakato ka pangikuik-Nyo tu,
40020018	”Da-ngakanlah apo nan Ambo katokan ko! Kito kiniko sadang manuju ka Yerusa-lem. Tibo di sinan, Anak Manusia ka disarahkan kabake imam-imam kapa-lo, sarato ka guru-guru ugamo. Sudah tu, Inyo ka di ukun mati,
40020019	kamudian, Inyo disarahkan kabake urang-urang nan indak urang Yahudi. Urang-urang tu ka mampamain-mainkan Inyo, ka ma-ajauk Inyo, sarato jo ka manyalib-kan Inyo. Tapi, di ari nan katigo, Inyo ka di iduikkan baliak.”
40020020	Kamudian, urang rumah Zebede-us, sarato jo anak-anaknyo bagai, bi tibo manamui Isa Almasih. Di adok-an Isa Almasih inyo sujuik, untuak mamintak sasuatu.
40020021	Isa Almasih batanyo, ”Apo kini-ko nan ka amai mintak.” Urang gaek tu manjawauk, ”Ambo ko niyo, kok dapek isuak, jikok Angkau lah manjadi Rajo, anak ambo nan baduwo ko, surang duduak di sabalah kida, nan surang lai di sabalah suwok Angkau.”
40020022	Isa Almasih bakato, ”Angkau ko indak bi tantu doh ko, apo nan bi ba-mintak, asa banamo ka bamintak sa-jo, layi ka lanteh angan maminun isi cawan sansaro, nan musti ka Ambo minun?” ”Layi, ” jawauk inyo tu.
40020023	Isa Almasih bakato, ”Batua, ang-kau ka minun juwo dari cawan sansa-ro Ambo tu. Tapi, tantang siya nan ka duduak di sabalah kida, atau nan ka duduak di sabalah suwok Ambo, in-dak Ambo doh tu nan manantukan. Kaduwo tampaik tu adolah untuak urang-urang nan lah ditantukan dek Bapak Ambo.”
40020024	Kutiko ka sapuluah pangikuik nan lain, bi mandanga kajadian tu, inyo tu bi bangih kabake urang nan baduwo badunsanak tu.
40020025	Dek karano itu, Isa Almasih ma-imbau kasadonyo pangi-kuik-Nyo, sarato bakato, ”Angkau kan layi bi tawu, baraso pamimpin-pamim-pin banso nan indak ba Tuhan Allah, bi ma-ajauk rakyaiknyo. Baitu pulo, pa-gawai-pagawai nagari tu bi manakan rakyaik.
40020026	Tapi, nan angkau indak bu-liah doh baitu. Malah musti sabaliak-nyo, urang nan niyo nak manjadi urang nan takamuko di antaro angkau, inyo musti manjadi palayan angkau.
40020027	Urang nan niyo nak takamuko di antaro angkau, inyo musti namuah andaknyo manjadi pisuruah angkau.
40020028	Samo jo bakcando Anak Manusia, baitu pulo; Inyo datang indak untuak dilayani doh, tapi, untuak malayani, sa-rato jo manyarahkan nyawo-Nyo, un-tuak pambayie doso umaik manusia.”
40020029	Kutiko inyo tu bi barangkek dari Yerikho, sambuah urang nan bi payi manuruikkan Isa Almasih.
40020030	Ado du-wo urang buto nan sadang duduak di tapi jalan. Kutiko inyo mandanga, ba-raso nan lalu tu adolah Isa Almasih, mako, inyo bi ba-imbau, ”Oih Anak Daud, ibo-ilah kami!”
40020031	Urang banyak nan ado di sinan tu, bi mambangih-inyo, manyuruah inyo supayo anok. Tapi, malahan inyo ba-imbau labiah kareh lai, daripado nan cako, ”Oih Angku, Anak Daud, ibo-ilah kami!”
40020032	Dek mandangakan urang nan ba-imbau tu, mako, Isa Almasih baranti bajalan, sarato ma-imbau inyo tu. Isa Almasih batanyo, ”Apo nan bamintak kabake Ambo, nan ka Ambo pabuwek untuak angkau?”
40020033	Inyo tu bi manjawauk, ”Angku, kok dapek, kami niyo mato kami ko bisa untuak maliyek!”
40020034	Isa Almasih maraso ibo kabake inyo tu, mako, Baliau ma-awai ma-to urang tu. Sakutiko tu juwo, mato urang nan buto tu, bisa untuak mali-yek. Mako, inyo tu bi payi pulo ma-nuruikkan Isa Almasih.
40021001	Kutiko lah dakek Yerusalem, mako, tibolah urang-urang tu di Betfage di Bukik Zaitun. Di sinan tu, Isa Almasih manyuruah duwo urang pangikuik-Nyo untuak baja-lan labiah dulu.
40021002	”Payilah ka kam-puang nan di adok-an tu, ” kecek Isa Almasih ka pangikuik-Nyo. ”Tibo di sinan, angkau ka manampak sikua kaladai, nan sadang tapauik samo jo anaknyo. Bukaklah pauiktan kaladai tu kaduwonyo, sudah tu bawoklah kamari.
40021003	Jikok ado urang nan bata-nyo, mako, katokanlah nan bakcan-do iko kabake urang tu, ’Tuhan ko nan mamaralukannyo’, mako, urang tu ka bagageh manyuruah mamba-wok kaladai tu.”
40021004	Tajadi nan baitu, mako basuwoan, apo nan lah dikatokan dek nabi, bak-cando nan tatulih di bawah ko,
40021005	”Katokanlah kabake Sion, Rajo angkau sadang datang kabake angkau. Inyo randah ati, Inyo maracak sikua kaladai, sikua kaladai mudo.”
40021006	Mako, payilah kaduwo urang pa-ngikuik Baliau tu, untuak manjapuik kaladai nan dikatokan dek Isa Almasih tu.
40021007	Inyo tu mambawok kaladai tu sa-rato jo anaknyo. Sudah tu, inyo tu bi ma-alehi pungguang kaladai-kaladai tu jo jubahnyo. Kamudian, barulah Isa Almasih maracak kaladai tu.
40021008	Sam-buah urang-urang nan di sinan tu, nan bi mambantangkan jubahnyo di ta-ngah jalan, sadangkan urang-urang nan lain, bi ma-ambiak-i rantiang-ran-tiang kayu, sudah tu, inyo serakkan di tangah jalan.
40021009	Urang-urang nan bajalan di sabalah ka muko, sarato jo nan bajalan di sabalah ka balakang Isa Almasih, bi manyorakkan, ”Samang-kin jombanglah Angkau Anak Daud! Dibarakaik-ilah Baliau nan datang ateh namo Tuhan! Pujilah Allah Nan Ma-hatenggi!”
40021010	Kamudian, kutiko Isa Almasih lah tibo di Yerusalem, mako, eboh-lah urang di kota tu. ”Siya ko Baliau nan tibo ko?” kecek urang nan ba-nyak tu.
40021011	”Baliau ko adolah Nabi Isa Almasih, dari Nazaret di Galilea, ” kecek urang-urang nan ma-iriangkan-Nyo.
40021012	Tibo di kota, Isa Almasih masuak ka Baithulmukadis, Baliau ma-usie ka-sadonyo urang nan bi manggaleh nan ado di sinan tu. Baliau tunggang-baliak-kan meja urang nan tukang tuka-i pitih, baitu pulo, bangku tampaik urang manjuwa buruang parapati.
40021013	Baliau bakato kabake urang nan banyak tu, ”Di Alkitauk ado tatulih, baraso Allah mangatokan, ’Baithulmukadis adolah tampaik badowa.’ Tapi dek angkau ba-jadikan tampaik sarang panyamun!”
40021014	Urang-urang nan buto, sarato jo urang-urang nan lumpuah, bi datang kabake Isa Almasih di Baithulmukadis, Baliau mancegakkan urang-urang tu kasadonyo.
40021015	Tapi, imam-imam kapa-lo, sarato jo guru-guru ugamo Yahudi, bi bangih maliyek sagalo mukjizat nan lah dipabuwek dek Isa Almasih. Inyo tu bi bangih pulo, dek mandangakan paja-paja ketek di Baithulmukadis bi manyorakkan, ”Samangkin jombang-lah Anak Daud!”
40021016	Inyo tu bi bakato pulo kabake Isa Almasih, ”Layi tadanga tu dek Ang-kau, apo nan dikatokan dek urang nan banyak tu?” ”Layi, layi tadanga tu dek Ambo, ” kecek Isa Almasih. ”Alun adokoh ang-kau mambaco ayaik Alkitauk nan bak-cando iko: ’Paja-paja ketek, sarato jo paja nan arek manyusu, lah Angkau aja untuak mangatokan pujian nan samparono'?”
40021017	Kamudian, Isa Almasih maning-gakan urang-urang tu, sarato barang-kek dari kota tu, manuju ka Betania, sarato bamalam di sinan.
40021018	Subuah-subuah bisuak arinyo, da-lam pajalanan babaliak ka kota, Isa Almasih maraso litak paruik-Nyo.
40021019	Baliau manampak sabatang kayu ara di tapi jalan. Baliau mandakek ka ba-tang kayu tu, indak ciyek juwo doh bu-wahnyo nan nampak dek Baliau, sala-in daripado daunnyo sajo. Isa Almasih bakato ka batang kayu tu, ”Angkau ko indak ka babuwah lai untuak salamonyo!” Mako, lansuang layualah batang kayu ara tu.
40021020	Di kutiko pangikuik-pangikuik Isa Almasih maliyek kajadian tu, inyo tu bi sangaik tacangang. Inyo tu bi ba-kato, ”Baa mangko batang kayu ara tu, bisa lansuang mati ka sabatang-annyo?”
40021021	”Nan sabananyo bana, ” kecek Isa Almasih, ”jikok angkau layi bi pica-yo, sarato indak ragu-ragu, angkau dapek pulo mampabuwek, bakcando apo nan lah Ambo pabuwek ka batang kayu ara ko. Indak itu sajo doh, malah angkau ka dapek pulo bakato kabake bukik ko, ’Baranjaklah, pindahlah ka dalam lauik'; mako, apo nan angkau parentahkan tu, ka tajadi.
40021022	Apo sa-jo nan angkau mintak di dalam dowa, mako, angkau ka mandapekkannyo, asakan angkau layi picayo.”
40021023	Kamudian, Isa Almasih babaliak ka Baithulmukadis, Baliau masuak ka dalam untuak ma-aja. Di kutiko Baliau sadang ma-aja, ado babarapo urang imam-imam kapalo, sarato jo pamim-pin-pamimpin urang Yahudi, bi tibo kabake Baliau sarato bi batanyo, ”Jo kuwaso apo Angkau mampabuwek sa-galo sasuatu? Siya nan mambarikan kuwaso tu kabake Angkau?”
40021024	Isa Almasih manjawauk, ”Ambo iyo ka batanyo pulo kabake angku-angku. Jikok angku-angku layi man-jawauk, mako, Ambo ka mangatokan pulo kabake angku-angku, jo kuwa-so siya Ambo mampabuwek sagalo sasuatu, nan lah Ambo pabuwek.
40021025	Jo kuwaso dari siya Yahya mampa-mandikan urang? Jo kuwaso dari Allah, atau jo kuwaso dari manusia?” Sudah tu, imam-imam kapalo, sa-rato jo pamimpin-pamimpin Yahudi tu, muloi bi barundiang sasamo inyo, ”Jikok kito katokan, ’Jo kuwaso da-ri Allah.’ mako, si Isa ka bakato ka-bake kito bakcando iko, ’Jikok baitu, baa mangko angku-angku indak bi namuah picayo kabake Yahya?'
40021026	Tapi, jikok kito katokan, ’Jo kuwaso dari ma-nusia.’ takuik kito di urang banyak, bangih inyo baiko ka awak, dek ka-rano, kasadonyo urang ma-anggauk Yahya adolah nabi.”
40021027	Akienyo urang-urang tu bi manjawauk, ”Indak tantu doh di kami.” Sudah tu, Isa Almasih bakato kabake inyo tu, ”Jikok baitu, Ambo iyo indak ka mangatokan pulo doh ka angku-ang-ku, jo kuwaso siya Ambo mampabu-wek sagalo sasuatu.”
40021028	Isa Almasih bakato ”Kiniko baa pandapek angkau, tantang parumpa-moan nan ka Ambo curitokan ko? Ado-lah surang bapak nan punyo duwo urang anak laki-laki. Si bapak cako bakato ka anaknyo nan tuwo, ’Yuang, payilah kiniko bakarajo ka parak ang-gur.’
40021029	’Indak, ambo indak ka payi doh.’ kecek anaknyo tu. Tapi, kamu-dian tibolah pangana di anaknyo tu, mako, payi juwolah inyo ka parak ang-gur tu.
40021030	Kamudian, payi pulolah si bapak cako ka anaknyo nan ketek, untuak manyuruah anaknyo tu payi ka parak. ’Jadih pak.’ kecek anaknyo tu. Tapi, nan anak ko indak mangga-rik doh.
40021031	Jadi, di antaro paja nan baduwo ko, namanyo nan lai patuah ka bapaknyo?” ”Tantu anak nan tuwo, ” kecek imam-imam kapalo, sarato jo pamimpin-pa-mimpin Yahudi tu. Mako, Isa Almasih bakato kabake urang-urang tu, ”Picayolah jo kecek Ambo ko: Tukang-tukang mintak pa-jak, sarato jo padusi-padusi jahek, ka labiah dulu masuak Karajaan Sarugo daripado angku-angku.
40021032	Dek karano, kadatangan Yahya Pambaptis, adolah untuak manunjuakkan ka angku-ang-ku, baa caronyo iduik nan katuju dek Tuhan, tapi nan angku-angku indak na-muah picayo ka pangajarannyo; nan tukang-tukang mintak pajak, sarato jo padusi-padusi jahek picayo kabake inyo. Tapi, biyapun angku-angku lah bi maliyek sagalo sasuatu nan Ambo pabuwek, nan angku-angku indak bi namuah juwo doh mambukakkan pi-kieran angku-angku, sarato indak na-muah picayo kabake Tuhan.”
40021033	Isa Almasih bakato pulo, ”Danga-kanlah ciyek lai parumpamoan nan ka Ambo curitokan ko. Ado surang tuan tanah, nan mananami satumpak pa-rak anggur. Inyo mambuwek paga di sakuliliang parak tu, sarato mangga-li lubang untuak tampaik marameh buwah anggur, kamudian, mambu-wek gulang-gulang untuak tampaik urang manjago, sudah tu, inyo pasa-duwokanlah parak tu kabake urang, sudah tu inyo bajalan payi marantau.
40021034	Kutiko lah tibo musin ka ma-am-biak buwah anggur, tuan tanah tu ma-nyuruah anak buwahnyo payi kaba-ke urang-urang nan bakarajo di parak tu, untuak mamintak nan bagiannyo.
40021035	Tapi, urang-urang nan bakarajo di parak tu, manangani anak buwah tu-an tanah tu: Nan surang ditanganinyo, nan lain dibunuahnyo, nan ciyek lai dipatucakkannyo jo batu.
40021036	Tuan ta-nah tu manyuruah pulo anak buwah-nyo nan lain, labiah banyak daripado nan partamu disuruahnyo. Tapi, urang-urang nan bakarajo di parak tu, mam-pabuwek pulo, bakcando nan lah inyo pabuwek, kabake anak buwah nan partamu disuruah cako.
40021037	Akienyo tuan tanah tu manyuruah anak kanduangnyo sandiri, untuak payi kaba-ke urang-urang nan bakarajo tu. Ma-nuruik pikierannyo, ’Lah musti anak ambo ko ka di-aromaik-i dek urang-urang nan di parak tu'.
40021038	Tapi, kuti-ko urang-urang nan bakarajo di pa-rak tu bi maliyek, anak tuan tanah tu nan tibo, mako, inyo tu bi mange-cek sasamo inyo, ’Nah, ikonyo suwa-rihnyo. Molah kito bunuah paja ko, buliah kito mandapek arato pusako-nyo!’
40021039	Mako, anak tu ditangkoknyo, di-ambuangkannyo kaluwa, sudah tu dibunuahnyo.”
40021040	Isa Almasih batanyo, ”Nah, jikok nan punyo parak anggur tu babaliak dari marantau, apo kiro-kiro nan ka inyo pabuwek, kabake urang-urang nan bakarajo di paraknyo tu?”
40021041	Urang-urang tu bi manjawauk, ”Lah musti inyo ka mambunuahi urang-urang nan jahek tu, sudah tu, inyo ka mampasewokan paraknyo ka-bake urang lain, nan lai namuah ma-ngaluwakan, bagian asie tanah tu ka-bake inyo, tapek dikutikonyo.”
40021042	Mako, Isa Almasih bakato kaba-ke urang-urang tu, ”Alun adokoh ang-ku-angku mambaco, apo nan tatulih di Alkitauk? ’Batu nan indak tapakai dek urang tukang, lah manjadi batu nan paliang pantiang. Ikolah karajo Tuhan; baralah karancaknyo!’ ”
40021043	Isa Almasih bakato, ”Dek karano itu, kana-i banalah apo nan Ambo ka-tokan ko, sagalo hak untuak masuak Karajaan Sarugo, ka dicabuik dari ang-ku-angku, sudah tu di barikan kabake satu banso, nan ka manjalankan saga-lo parentah Allah. [
40021044	Urang nan ja-tuah ka ateh batu tu, lah jaleh ka ra-muak; urang nan di-ampok dek batu tu, ka lumek manjadi abu.]"
40021045	Kutiko imam-imam kapalo, sarato jo urang-urang Farisi, bi mandangakan kasadonyo parumpamoan nan dicuri-tokan dek Isa Almasih, mako, inyo tu bi tawu, baraso Isa Almasih mambi-carokan tantang diri inyo tu.
40021046	Jadi, inyo tu bi ba-usawo nak ka manang-kok Isa Almasih. Tapi, inyo tu bi tabik takuik di urang banyak, dek karano, urang nan banyak tu ma-anggauk Isa Almasih adola h surang nabi.
40022001	Isa Almasih mangecek pulo ba-liak kabake urang nan banyak, jo sacaro mamakai kato-kato parum-pamoan,
40022002	Baliau bakato, ”Parkaro Ka-rajaan Sarugo, ka-adaannyo bakcan-do parumpamoan nan bakcando iko: Ado surang rajo ma-adokan alek kawin untuak anaknyo nan laki-laki.
40022003	Rajo tu manyuruah palayan-palayannyo, untuak payi manjapuik urang-urang nan dipanggie ka alek tu. Tapi, urang-urang nan dipanggie tu indak bi tibo.
40022004	Kamudian, rajo tu manyuruah pulo palayan-palayannyo nan lain. Rajo tu bakato kabake palayannyo: ’Bari-tawukanlah kabake urang-urang nan dipanggie tu: Baraso jamba alek lah segeh. Jawi, sarato jo anak bantiang nan rancak-rancak, nan ado di am-bo, lah badabiah. Kasadonyo lah se-geh. Bi tibolah ka alek kawin!’
40022005	Tapi, urang-urang nan dipanggie tu indak bi ma-acuahkannyo. Inyo tu bi payi juwo ka tampaik karajonyo surang-surang nan surang payi ka parak-nyo, nan ciyek lai payi ka tampaik usawonyo;
40022006	sabagian nan lain bi payi manangkok palayan rajo, palayan tu ditanganinyo, sasudah tu dibunuah-nyo.
40022007	Kutiko rajo mandanga kajadian tu, inyo sabana bangih. Inyo kirin sa-radadu untuak nan ka mambunuah, urang-urang nan mambunuah tu, sa-rato untuak nan ka mambaka nagari urang tu.
40022008	Sasudah tu, inyo ma-imbau palayan-palayannyo. Rajo tu bakato, ’Alek kawin lah salasai, tapi, si-alek nan tibo, adolah urang-urang nan in-dak sapatuiknyo tibo, itu nan bi tibo.
40022009	Kiniko bi payilah kalian ka labuah gadang, bawoklah urang sabanyak-ba-nyaknyo ka alek kawin ko.’
40022010	Mako, bi payilah palayan-palayan tu. Inyo tu bi payi ka labuah gadang, inyo kumpua-kanlah, kasadonyo urang nan bi ba-suwo dek inyo di sinan tu, biya urang elok atau pun urang jahek. Mako, pa-nuahlah ruwangan tampaik baralek tu dek si-alek nan tibo.
40022011	Kamudian, rajo tu masuak ka tam-paik baralek, untuak maliyek-liyek si-alek nan tibo. Inyo manampak ado surang urang di alek tu, nan indak ma-makai baju baralek.
40022012	Rajo batanyo kabake urang tu, ’Sanak, baa caronyo angkau dapek masuak kamari, sadang-kan, baju angkau indak baju urang ba-ralek doh?'Urang tu indak dapek ma-ngatokan sabuwah alah juwo.
40022013	Dek karano itu, rajo manyuruah palayan-palayannyo untuak manangkok urang tu, ’Kabeklah kaki, sarato jo tangan urang ko, sudah tu, ambuangkan inyo kaluwa ka tampaik nan kalam baka-piciak. Di sinanlah inyo ka maratok, dek manangguangkan sansaro.’ ”
40022014	Sudah tu, Isa Almasih manyudahi curito parumpamoan tu bakcando iko, ”Sambuah urang nan dipanggie, tapi, hanyo saketek nan tapiliah.”
40022015	Kamudian, urang-urang Farisi payi barundiang sasamo inyo, untuak man-cari aka, baa caronyo supayo dapek untuak manjarek Isa Almasih jo kato-kato nan mambalik.
40022016	Mako, urang-urang Farisi tu ma-utuih pangikuik-nyo kabake Isa Almasih, samo-samo jo babarapo urang anggota golongan Herodes bagai. Urang-urang tu bi ba-kato kabake Isa Almasih, ”Angku Guru, kami tawu baraso Angku adolah urang nan luruih ati. Angku ma-aja jo sacaro taruih tarang, tantang apo nan katuju dek Allah, nan musti dipabuwek dek manusia, Angku pun indak mam-padulikan pandapek siya-siyanyo. Dek karano Angku indak niyo tapangaruah dek urang lain.
40022017	Dek karano itu, cu-bolah Angku tarangkan kabake kami: Manuruik paratuaran ugamo kito, la-yikoh buliah kito mambayie pajak ka-bake Kaisar, atau indak?”
40022018	Isa Almasih tawu mukasuik jahek urang-urang tu, dek karano itu, Baliau manjawauk, ”Oih, angku-angku urang munapiak! Baa mangko angku-angku bamukasuik nak ka manjarek Ambo?
40022019	Cubolah paliyekkan kabake Ambo, pitih nan angku-angku pakai untuak pambayie pajak tu!” Mako, urang-urang tu mambarikan pitih perak ciyek kabake Isa Almasih.
40022020	Isa Almasih batanyo kabake inyo tu, ”Gambar siya ko, sarato namo si-ya ko nan ado di pitih ko?”
40022021	Inyo tu bi manjawauk ”Gambar kaisar, sarato jo namo kaisar.” Mako, Isa Almasih bakato kabake inyo tu, ”Jikok baitu, barikanlah kaba-ke kaisar, apo nan manjadi hak kaisar, baitu pulo, barikanlah kabake Allah, apo nan manjadi miliak Allah.”
40022022	Kutiko inyo tu bi mandangakan katarangan Isa Almasih, inyo tu bi ta-rangah. Mako, bi payilah urang-urang tu maninggakan Baliau.
40022023	Di ari tu juwo, ado babarapo urang, urang Saduki nan bi tibo kaba-ke Isa Almasih. Inyo tu adolah golong-an urang nan bi bapandapek, baraso urang nan mati, indak ka di-iduikkan doh baliak.
40022024	Inyo tu bi bakato, ”Ang-ku Guru, Musa ado ma-ajakan panga-jaran nan bakcando iko: Umpamonyo, jikok ado surang laki-laki nan mati, ta-pi, inyo indak punyo anak, mako, ka-rek-annyo musti mampabini jandonyo tu, supayo buliah mambari katurunan, untuak urang nan lah mati tu.
40022025	Pa-nah tajadi dulu, ado tujuah urang la-ki-laki nan badunsanak tingga di siko. Nan paliang tuwo babini, alun tala-kik lai baranak, inyolah mati. Mako, adiaknyo manyiliahkan lapiak ka jan-donyo tu.
40022026	Adiaknyo tu mati pulo sa-balun punyo anak. Kajadian nan bak-cando itu, tajadi pulo di adiaknyo nan katigo, baitu pulo sampai ka adiaknyo nan katujuah.
40022027	Akienyo, nan padusi tu pun maningga pulo.
40022028	Jadi isuak, di kutiko tibo masonyo urang-urang nan mati di-iduikkan baliak, manja-di bini siya urang padusi tu? Dek ka-rano, katujuah-tujuahnyo, laki-laki tu lah bi mampabini inyo.”
40022029	Isa Almasih manjawauk, ”Ang-kau iyo lah sabana bi kaliru, dek ka-rano angkau indak bi mangarati isi Alkitauk, baitu pulo tantang kuwaso Allah.
40022030	Isuak, jikok urang-urang nan mati lah di-iduikkan baliak, mako, inyo tu indak ka bi kawin lai, tapi, inyo tu ka bi iduik bakcando malekaik di sarugo.
40022031	Alun adokoh angkau bi mambaco, apo nan dikatokan dek Allah, tantang urang-urang mati nan di-iduikkan baliak? Allah lah mangatokan,
40022032	’Aden-lah Allah Ib-rahim, Allah Ishak, Allah Yakub.’ Allah tu, indak Allah urang mati doh. Tapi, adolah Allah urang nan iduik!”
40022033	Kutiko urang nan banyak tu man-danga katarangan Isa Almasih, mako, inyo tu bi tacangang sangaik.
40022034	Di kutiko urang-urang Farisi bi mandanga, baraso Isa Almasih lah mambuwek urang-urang Saduki indak dapek mangecek, mako, inyo tu bi ba-kumpua.
40022035	Salah surang dari inyo tu, adolah guru ugamo, inyo mancubo pu-lo nak manjarek Isa Almasih jo sabu-wah tanyo.
40022036	Inyo bakato, ”Angku Gu-ru. Apo parentah nan tarutamu sakali di dalam paratuaran ugamo?”
40022037	Isa Almasih manjawauk, ”Kasiah-ilah Tuhan Allah angkau, jo sapanuah ati, sarato jo sapanuah jiwa, sarato jo sapanuah aka pikieran angkau.
40022038	Itu-lah parentah nan tarutamu, sarato nan paliang paralu!
40022039	Parentah nan kadu-wo, nan samo jo nan partamu: Kasiah-ilah sasamo manusia, bakcando ang-kau mangasiahi diri angkau sandiri.
40022040	Kasadonyo paratuaran ugamo nan di-ajakan dek Musa, sarato jo panga-jaran nabi-nabi, takumpua dalam pa-rentah nan duwo ko.”
40022041	Samantaro urang-urang Farisi tu, sadang bi bakumpua juwo lai di sinan tu, Isa Almasih batanyo kabake inyo tu,
40022042	”Baa pandapek angkau tantang Rajo Panyalamaik? Katurunan siya-koh Inyo tu?” Urang-urang tu bi manjawauk, ”Ka-turunan Daud.”
40022043	”Jikok baitu, ” kecek Isa Almasih, ”baa mangko Roh Allah mambisiak-kan ka dalam ati Daud untuak ma-ngatokan, baraso Rajo Panyalamaik adolah ’Tuhan'? Dek karano, sa-isuak Daud lah mangatokan,
40022044	’Tuhan bakato kabake Tuhan ambo: duduaklah di sabalah suwok-Den, sampai musuah-musuah Angkau Den buwek tunduak kabake Angkau.’
40022045	Jadi, jikok Daud lah mangatokan, baraso Rajo Panyalamaik tu adolah ’Tuhan’, dima pulo ka mungkin Inyo katurunan Daud?”
40022046	Indak surang juwo doh nan da-pek manjawauk tanyo Isa Almasih. Sajak di ari tu, indak ado lai nan ta-lok mananyokan sagalo sasuatu ka-bake Baliau.
40023001	Sudah tu, Isa Almasih bakato kabake urang nan banyak, sa-rato kabake pangikuik-pangikuik-Nyo,
40023002	”Guru-guru ugamo, sarato jo urang-urang Farisi, bi mandapek kuwaso un-tuak manapasiekan sagalo paratuaran Musa.
40023003	Dek karano itu, patuahilah, sarato karajokanlah kasadonyo, apo nan inyo parentahkan. Tapi, jan sato pulo mangarajokan apo nan dikarajo-kannyo, dek karano, inyo tu indak bi mangarajokan apo nan inyo ajakan.
40023004	Inyo tu bi manuntuik parkaro-par-karo nan sulik, sarato mambari pa-ratuaran-paratuaran nan barek, tapi, inyo tu indak namuah saketek juwo doh manolong urang, untuak manja-lankannyo.
40023005	Kasadonyo nan inyo ka-rajokan, hanyolah untuak ka dipang-gak-panggakkannyo ka urang. Inyo tu bi sangajo mamakai tali sumba-yang nan leba, sarato jo jumbai ju-bah nan bajelo-jelo!
40023006	Jikok di tam-paik urang baralek, inyo tu bi suko duduak di tampaik nan ta-aromaik, jikok di rumah ibadaik, inyo tu bi su-ko duduak di kurisi nan rancak.
40023007	Inyo tu bi suko bana di aromaik-i urang di tangah pasa, apo lai jikok inyo di-im-bau ’Angku guru'.
40023008	Tapi, nan angkau, janlah namuah di-imbau ’Angku gu-ru’, dek karano, Guru angkau hanyo-lah Surang, kasadonyo angkau adolah bi badunsanak.
40023009	Janlah angkau ma-imbau surang urang di dunie ko sa-bagai ’Bapak’, dek karano Bapak ang-kau hanyolah surang, iyolah Bapak nan di sarugo.
40023010	Janlah angkau na-muah di-imbau ’Pamimpin’, dek karano, Pamimpin angkau hanyolah surang, iyolah Rajo Panyalamaik, nan lah di-janjikan dek Allah.
40023011	Urang nan ta-aromaik di antaro angkau, inyo mus-ti manjadi palayan angkau.
40023012	Urang nan manenggikan diri, inyo ka dika-lanyahkan, baitu pulo, urang nan lai namuah marandahkan diri, inyo ka dimuliekan.”
40023013	”Cilakolah angkau guru-guru uga-mo, sarato jo urang-urang Farisi! Ang-kau adolah urang nan suko ba-icak-icak. Angkau ma-ambek-ambek urang nan ka masuak Karajaan Sarugo. Ang-kau sandiri indak namuah doh ma-suak, ado urang lain nan ka masuak, angkau ambek.
40023014	Cilakolah angkau guru-guru ugamo, sarato jo urang-urang Fari-si: Angkau adolah urang nan suko ba-icak-icak. Angkau bi mangicuahi urang-urang marando, sarato jo ma-ambiak-i rumahnyo, sudah tu, untuak panyawok-i karajo buruak angkau tu, mako angkau bae badowa sapanjang tali baruak. Itulah sabauknyo, mang-ko angkau isuak, ka di-ukun jo ukun-an nan sangaik barek!]
40023015	Cilakolah angkau guru-guru uga-mo, sarato jo urang-urang Farisi! Ang-kau adolah urang nan suko ba-icak-icak! Angkau bi payi jauah-jauah manyubarangi lauiktan, sarato bi pa-yi kian kumari, hanyo untuak manja-dikan surang urang masuak ka uga-mo angkau. Jikok lah masuak urang tu ka ugamo angkau, mako, inyo ang-kau jadikan urang narako, parangai-nyo duwo kali labiah jahek daripado angkau!
40023016	Cilakolah angkau pamimpin-pa-mimpin nan buto! Angkau bi ma-aja-kan nan bakcando iko, ’Jikok ado urang nan basumpah karano dek Baithul-mukadis, mako, urang tu indak ta-kabek doh jo sumpahnyo; tapi, jikok inyo basumpah karano dek ameh nan ado di Baithulmukadis, mako, inyo takabek jo sumpahnyo tu.’
40023017	Angkau adolah urang pandie nan buto! Nama nan labiah pantiang: amehnyo, atau Baithulmukadis nan manyucikan ameh tu?
40023018	Angkau ado pulo ma-ajakan nan bakcando iko, ’Jikok ado urang basum-pah karano dek mezbah, mako urang tu indak takabek doh jo sumpahnyo; tapi, jikok inyo basumpah karano dek barang, atau pitih nan dipasambah-kan di ateh mezbah tu, mako, urang tu takabek jo sumpahnyo.’
40023019	Baralah ka butonyo angkau! Nama nan labiah pantiang? Barang nan dipasambahkan, atau mezbah nan manyucikan barang nan dipasambahkan tu?
40023020	Dek kara-no itu, jikok ado urang nan basumpah karano dek mezbah, itu samo jo inyo basumpah karano dek mezbah, sara-to karano dek kasadonyo barang pa-sambahan, nan talatak di ateh mezbah tu.
40023021	Jikok ado urang nan basumpah karano dek Baithulmukadis, itu samo jo inyo basumpah karano dek Baithul-mukadis, sarato karano dek Allah nan di dalamnyo.
40023022	Jikok ado urang nan basumpah karano dek sarugo, itu sa-mo jo inyo basumpah karano dek ku-risi Tuhan, sarato karano dek Allah nan duduak di ateh kurisi tu.
40023023	Cila-kolah angkau guru-guru ugamo, sa-rato jo urang-urang Farisi! Angkau adolah urang nan suko ba-icak-icak. Rampah-rampah, umpamonyo sila-siah, adaih manih, sarato jo jintan, angkau kaluwakan saparsapuluahnyo untuak Tuhan. Padohal parkaro-par-karo nan paliang paralu, dalam saga-lo paratuaran ugamo, umpamonyo: Ka-adielan, raso ibo, sarato jo indak barubah ati, indak angkau acuahkan doh. Padohal, itulah nan samustinyo angkau karajokan, tapi, jan pulo malalaikan parentah-parentah nan lain-nyo.
40023024	Angkau adolah pamimpin-pa-mimpin nan buto! Rangik dalam ayie minun angkau, angkau kaluwakan, ta-pi, unto angkau lulua!
40023025	Cilakolah angkau guru-guru uga-mo, sarato jo urang-urang Farisi! Ang-kau adolah urang nan suko ba-icak-icak! Mangkuak jo piriang, angkau basuah nan sabalah kaluwanyo, pado-hal nan sabalah ka dalamnyo, sangaik kumuahnyo, dek barang-barang nan angkau padapek, jo basikareh dek ka-rano cangok.
40023026	Oih urang Farisi buto! Basuahlah dulu sampai barasiah nan sabalah ka dalamnyo, mangkuak sara-to jo piriang angkau tu, supayo nan di-luwanyo buliah nak barasiah pulo!
40023027	Cilakolah angkau guru-guru uga-mo, sarato jo urang-urang Farisi! Ang-kau adolah urang nan suko ba-icak-icak! Angkau ibaraik pusaro nan di caik putiah; di luwa tampaknyo ran-cak, tapi di dalamnyo panuah jo tulang sarato jo sagalo nan busuak.
40023028	Baitu pulo angkau. Dicaliak di luwa angkau elok nampak di urang; tapi, di dalam diri angkau panuah jo nan palasu, sa-rato jo doso.”
40023029	”Cilakolah angkau guru-guru ugamo, sarato jo urang-urang Fari-si! Angkau adolah urang nan suko ba-icak-icak! Angkau mambuwek pu-saro nan rancak-rancak, untuak na-bi-nabi, sarato ma-iyasi tugu-tugu paringektan dari urang-urang nan iduiknyo elok.
40023030	Angkau bi manga-tokan pulo, ’Santano kami iduik di jaman niniak muyang kami sa-isuak, kami indak ka namuah doh sato sa-mo jo inyo tu, mambunuah nabi-na-bi.’
40023031	Jadi, angkau lah bi mangaku sandiri, baraso angkau adolah ka-turunan urang-urang nan mambu-nuah nabi-nabi!
40023032	Dek karano baitu, mako taruihkanlah, salasaikan ba-nalah doso nan lah dimuloi dek ni-niak muyang angkau tu!
40023033	Angkau urang jahek, sarato katurunan urang jahek! Dima pulo kamungkin angkau dapek manyalamaikkan badan dari ukunan api narako?
40023034	Dangakanlah kecek Ambo ko elok-elok: Ambo ka manyuruah nabi-nabi, urang-urang bijaksano, sarato jo guru-guru kaba-ke angkau; sabagian dari inyo tu ka angkau bunuah, nan sabagian lai ka angkau salibkan. Ado pulo nan ka angkau ajauk di dalam rumah-ru-mah ibadaik, sarato ka angkau ka-ja dari kota nan iko, sarato ka kota nan lain.
40023035	Dek karano itu angkau ka di-ukun, dek ulah karajo angkau, nan mambunuahi kasadonyo urang nan indak basalah muloi dari pam-bunuahan Habel nan indak basalah, sampai ka pambunuahan Zakharia anak Berekia, nan angkau bunuah di antaro Baithulmukadis jo mezbah.
40023036	Picayolah: akibaik dari kasadonyo tu ka ditangguangkan dek urang-urang nan iduik di jaman kiniko!”
40023037	”Yerusalem, Yerusalem! Nabi-nabi angkau bunuah. Pisuruah-pi-suruah Allah angkau pungkangi jo batu sampai mati. Alah bara kali Ambo nak marangkuah panduduak angkau, ibaraik induak ayam, nan nak marawok-i anak-anaknyo di ba-wah sayoknyo, tapi, angkau indak bi namuah!
40023038	Dek karano itu, Allah indak lai ka samo-samo jo angkau.
40023039	Katawuilah: Muloi dari sajak ki-niko, angkau indak lai ka maliyek Ambo, sampai tibo masonyo isuak, angkau ka bi bakato, ’Dibarakaik-ilah Baliau nan datang ateh namo Tuhan.’ ”
40024001	Kutiko Isa Almasih barang-kek dari Baithulmukadis, pa-ngikuik-pangikuik-Nyo bi tibo kaba-ke Baliau, Baliau manunjuak ka arah bangunan Baithulmukadis tu.
40024002	Isa Almasih bakato kabake pangikuik-pa-ngikuik-Nyo, ”Layi koh nampak dek angkau bangunan Baithulmukadis tu? Dangakanlah nan Ambo katokan ko, indak ciyek juwo doh dari batu bangunan tu, nan ka tatauk talatak di tampaiknyo. Kasadonyo ka dirun-tuahkan.”
40024003	Kamudian, Isa Almasih payi ka Bu-kik Zaitun, samantaro Baliau sadang duduak, pangikuik-pangikuik-Nyo bi tibo untuak ka mangecek jo Baliau jo sacaro tasandiri. Inyo tu bi bakato, ”Agiah tawulah kabake kami Ngku, pabilo masonyo ka tajadi sagalo sa-suatu nan Angku katokan tu. Apokoh tando-tandonyo, nan manandokan ka-datangan Angku, sarato jo kasudah-an jaman?”
40024004	Isa Almasih manjawauk, ”Bajago-jagolah, jan sampai angkau bi taki-cuah.
40024005	Dek karano, sambuah urang nan ka datang jo sacaro mamakai na-mo Ambo, inyo tu ka bi mangatokan, ’Ambo-lah Rajo Panyalamaik!’ Sam-buah urang nan ka bi takicuah dek inyo tu.
40024006	Angkau ka bi mandanga urang-urang baparang, sarato jo kaba tan-tang paparangan, tapi, biyapun baitu janlah takuik. Dek karano, kajadian-kajadian tu musti tajadi, tapi, jan di-sangko itu ari kiyamaik nan lah tibo.
40024007	Banso nan iko, ka baparang malawan banso nan lain, karajaan nan iko, ka manyarang karajaan nan lain. Dima-dimanyo ka tajadi musin lapa, sarato jo gampo.
40024008	Kasadonyo tu baru parmuloannyo sajo, ibaraik raso sakik nan dirasokan dek urang padusi nan ka baranak.
40024009	Kamudian, angkau ka bi ditang-kok, sarato disarahkan untuak ka di-ajauk, sarato ka dibunuah. Kasado-nyo urang nan di dunie ko ka jajok jo angkau, dek karano angkau pangi-kuik Ambo.
40024010	Di kutiko itu, sambuah urang nan ka bi marotaik, nan ka ba-kiyanaik, urang ka jajok manjajok-i.
40024011	Sambuah nabi-nabi palasu nan ka bi tibo, sambuah urang nan takicuah dek inyo tu.
40024012	Karajo jahek nan mana-kuikkan, ka manjala kian kumari, ka-banyakan urang, indak lai punyo raso ibo sasamo inyo.
40024013	Tapi, siya nan lai batahan sampai ka akienyo, inyo ka disalamaikkan.
40024014	Baitu pulo, tantang Injil Karajaan Sarugo ko, ka dibarito-kan kabake sadonyo umaik mukaluak nan di muko bumi ko, supayo kasado-nyo urang buliah tawu. Sasudah tu, barulah tibo ari kiyamaik.”
40024015	”Isuak angkau ka bi maliyek, sa-mo jo bakcando nan lah dikatokan dek Nabi Daniel, ado ’Induak Bala.’ inyo ka tagak di tampaik nan suci. (Cataik-tan untuak pambaco: Paratikanlah apo aratinyo!)
40024016	Di kutiko itu, urang nan ado di Yudea tapaso lari ka pagu-nuangan.
40024017	Urang nan sadang di ateh atok paranginan, janlah inyo turun ka bawah ma-ambiak sasuatu ka da-lam rumah.
40024018	Urang nan sadang ado di parak, janlah inyo babaliak pulang untuak ma-ambiak jubahnyo.
40024019	Bara-lah ka manakuikkannyo, maso-maso nan bakcando itu dek padusi-padu-si nan sadang manganduang, sarato dek induak-induak nan sadang punyo anak arek manyusu!
40024020	Badowalah, su-payo jan sampai angkau musti bi lari pado musin ujan, atau di ari Sabat!
40024021	Di maso-maso nan manakuikkan tu, ka tajadi kasuliktan nan sangaik ba-rek, kasuliktan nan alun panah tajadi sajak dunie takambang sampai kini-ko, sarato indak ka tajadi lai sasudah itu.
40024022	Kok santano Allah indak mam-pasingkek wakatunyo; mako, indak ka surang juwo doh urang nan ka sa-lamaik. Tapi, dek karano kasiah-Nyo kabake umaik-Nyo, mako, Allah mam-pasingkek wakatunyo.
40024023	Pado wakatu itu, jikok ado urang nan mangecekkan kabake angkau, ’Li-yeklah kamari, Rajo Panyalamaik tu ado di siko!’ atau inyo tu bi mangato-kan ’Baliau ado di sinan!’ —janlah bi picayo kabake urang tu.
40024024	Dek karano isuak, ka bi datang panyalamaik-pa-nyalamaik palasu, sarato jo nabi-nabi palasu. Inyo ka bi mampabuwek pa-buatan-pabuatan nan luwa biaso, sa-rato jo sagalo ka-ajaiban, untuak ka bi mangicuahi urang, jikok mungkin umaik Allah pun ka dikicuahnyo pu-lo.
40024025	Jadi, ingek-ingeklah! Ambo lah ma-agiah tawu kabake angkau sajak kiniko, sabalun parkaro tu tajadi.
40024026	Jikok ado urang nan mangatokan kabake angkau, ’Liyeklah ka padang gurun, Baliau ado di sinan!’ —janlah angkau bi namuah payi. Atau jikok urang tu mangatokan, ’Liyeklah kama-ri, Baliau maandok di siko di dalam biliak!’ —janlah bi picayo.
40024027	Dek kara-no, kadatangan Anak Manusia tu, samo jo bakcando cahayo kilek nan maman-ca, dari arah nan di Ujuang, sarato ba-cahayo sampai arah nan ka Puhun.
40024028	Dima ado bangkai, di sinan ado pulo buruang pamakan bangkai.”
40024029	”Indak lamo sasudah kasusahan di maso itu, matoari ka manjadi galok, nan bulan indak lai ka bacahayo. Bintang-bintang ka bi jatuah dari la-ngik, panguwaso-panguwaso langik ra-yo ka kalibuik.
40024030	Sasudah tu, ka nam-pak di ateh langik tando kadatangan Anak Manusia. Di kutiko itulah kasa-donyo urang di ateh dunia ko, ka bi manangih. Inyo tu ka bi manampak Anak Manusia datang di ateh awan, jo kuwaso sarato jo kamuliyaan nan gumilang.
40024031	Tarumpik gadang ka di-ambuih, nan Anak Manusia ka ma-nyuruah malekai-malekaik-Nyo un-tuak mangumpuakan umaik-Nyo, dari ka ampek pinjuru bumi, dari ujuang langik ka ujuang langik.”
40024032	”Ambiak padomanlah kayu ara. Jikok rantiang-rantiangnyo lah liyuak ma-ijau, sarato muloi bi batuneh, ma-ko, angkau ka bi tawu, baraso musin paneh lah ka dakek.
40024033	Baitu pulo, ji-kok angkau lah bi maliyek sagalo par-karo tu bi tajadi, mako, angkau mus-ti ka bi tawu pulo, baraso wakatunyo lah sangaik dakek.
40024034	Katawuilah! Ba-raso sagalo parkaro tu ka tajadi, saba-lun urang-urang nan iduik kiniko bi mati kasadonyo.
40024035	Langik jo bumi ka ilang lanyok, tapi, kato-kato Ambo ka tatauk kaka salamo-lamonyo.”
40024036	”Indak ado doh nan tawu, pabi-lo arinyo, sarato pabilo jamnyo, male-kaik-malekaik di sarugo indak tawu, Anak Allah pun indak, hanyo Bapak sajolah nan tawu.
40024037	Isuak di kutiko kadatangan Anak Manusia, ka-adaan-nyo samo jo bakcando di jaman Nuh sa-isuak.
40024038	Di kutiko sabalun ayie ga-dang tibo, urang bi makan jo minun, sarato bi banikah kawin. Baitulah taruih manaruih sampai di ari Nuh ma-suak ka dalam kapa.
40024039	Di kutiko ayie gadang tu ma-ondoh urang-urang tu kasadonyo, barulah inyo tu bi takana di bana, apo nan sadang tajadi. Baitu pulolah ka-adaannyo isuak, di kutiko kadatangan Anak Manusia.
40024040	Di kuti-ko itu, jikok ado duwo urang nan sa-dang bakarajo di parak: Nan surang ka dibawok, nan surang lai ditingga-kan.
40024041	Jikok ado duwo urang padu-si nan sadang manggiliang gandun: Nan surang ka dibawok, nan surang lai ditinggakan.
40024042	Dek karano itu ba-jago-jagolah, dek karano angkau in-dak ka bi tawu doh, pabilo masonyo Tuhan angkau ka datang.
40024043	Kana-ilah apo nan Ambo katokan ko! Kok saki-ronyo urang nan punyo rumah tawu, pukua bara urang maliang ka tibo di malam ari, tantu inyo indak ka lalok doh, supayo urang maliang tu jan sam-pai masuak ka rumahnyo.
40024044	Dek ka-rano itu, angkau musti pulo bi baja-go-jago. Dek karano kadatangan Anak Manusia tu, di kutiko nan indak ang-kau sangko-sangko.”
40024045	Isa Almasih bakato pulo baliak, ”Dek karano itu, nan namanyo palayan nan indak barubah ati, sarato nan bi-jaksano? Mako inyolah nan ka di-ang-kek dek induak samangnyo, manjadi kapalo dari palayan-palayan nan lain, supayo inyo mambari makan palayan-palayan tu pado wakatunyo.
40024046	Baralah ka sanangnyo ati palayan tu, di kuti-ko induak samangnyo tibo, inyo dida-pek-i dek induak samangnyo sadang mangarajokan tugehnyo.
40024047	Picayolah, induak samangnyo tu ka mampicayo-kan sagalo aratonyo kabake palayan nan tuluih tu.
40024048	Tapi, jikok palayan tu, palayan nan pancaliah, mako inyo ka bakato di dalam atinyo,
40024049	’Lamo lai ko induak samang den mangko ka tibo.’ mako muloilah inyo manangani palayan-palayan nan lain, sarato ma-kan minun jo urang-urang pamabuak.
40024050	Kamudian, induak samangnyo tu ti-bo, di ari, sarato di wakatu nan indak disangko-sangko.
40024051	Mako, palayan tu ka ditangani sajadi-jadinyo dek induak samangnyo, sudah tu, di-ambuangkan ka tampaik urang-urang munapiak. Di sinan inyo tu ka bi manangih, dek manang guangkan sansaro.”
40025001	”Jikok isuak Anak Manusia datang sabagai Tuhan, kuti-ko tu ka-adaannyo bakcando parum-pamoan nan bakcando iko: Sapuluah urang anak gadih pangiriang marapu-lai, satiyok-tiyok inyo mambawok da-ma togok, untuak payi mananti ma-rapulai.
40025002	Limo urang dari anak gadih tu pandie, nan limo urang lai bijaksa-no.
40025003	Kalimo anak gadih nan pandie tu, mambawok dama togok, tapi, in-dak mambawok minyak untuak ka se-rauk.
40025004	Kalimo anak gadih nan bijak-sano, mambawok dama togok, sarato mambawok pulo minyak untuak ka serauk.
40025005	Marapulai tu talambek ti-bonyo, jadi, anak-anak gadih tu lah muloi bi takantuak, sampai sabana talalok.
40025006	Tangah malam, barulah tadanga urang ma-imbaukan, ’Marapulai lah tibo! Bi kamarilah, kito manantinyo!’
40025007	Kasapuluah anak gadih tu bi jago, inyo tu bi ma-iduikkan dama togok-nyo surang-surang.
40025008	Gadih-gadih nan pandie tu, mamintak kabake gadih-ga-dih nan bijaksano, ’Agiahlah kami mi-nyak kau agak saketek, dek karano da-ma togok kami lah ampia nak pudua.’
40025009	’Indak bisa doh!’ kecek anak-anak ga-dih nan bijaksano tu, ’baiko kasadonyo kito bi kakurangan minyak. Payi sajolah bali ka lapau.’
40025010	Mako, bi pa-yilah anak-anak gadih nan pandie tu mambali minyak. Samantaro inyo bi payi ka lapau, marapulai lah tibo. Ka-limo anak gadih nan lah siyauk sadiyo tu, bi masuak samo-samo jo marapu-lai ka tampaik baralek, mako, pintu pun disawokkan urang!
40025011	Indak lamo sasudah tu, gadih-ga-dih nan payi mambali minyak tu bi tibo. Inyo ba-imbau-imbau, ’Angku, Angku, tolong bukakkan pintu, ka-mi ka masuak.’
40025012	Tapi, marapulai tu manjawauk, ’Aden indak bakatawuan doh jo kalian!’ ”
40025013	Isa Almasih manyudahi curito pa-rumpamoan-Nyo bakcando iko, ”Dek karano itu bajago-jagolah, dek karano angkau indak ka bi tawu, pabilo ari-nyo, atau pabilo jamnyo, Anak Manu-sia ka tibo.”
40025014	”Jikok Anak Manusia datang sa-bagai Tuhan, kutiko itu ka-adaannyo bakcando parumpamoan nan bakcan-do iko. Ado surang laki-laki nak ba-rangkek ka nagari nan jauah. Mako, inyo ma-imbau kasadonyo palayan-nyo, sudah tu, inyo mampicayokan sagalo aratonyo kabake palayannyo tu.
40025015	Inyo mambarikan kabake sati-yok palayannyo tu, sabarapo nan ta-lok dek palayannyo tu untuak manari-mo pitaruah. Kabake nan surang inyo mampitaruahkan sabanyak limo ri-bu pitih ameh. Kabake nan surang lai inyo mampitaruahkan sabanyak du-wo ribu pitih ameh. Kabake nan ka-tigo inyo mampitaruahkan sabanyak saribu pitih ameh. Sudah tu inyo ba-rangkek.
40025016	Palayan nan manarimo limo ribu pitih ameh, inyo bagageh payi untuak manggaleh, mako bala-bolah galehnyo tu sabanyak limo ribu pitih ameh pulo.
40025017	Baitu pulo palayan nan manarimo duwo ribu pitih ameh, galehnyo balabo sabanyak duwo ribu pulo.
40025018	Tapi, palayan nan manarimo saribu pitih ameh, inyo payi mangga-li lubang, untuak pangubuakan pitih induak samangnyo tu.
40025019	Lah lamo sasudah tu, induak sa-mangnyo tu pulang, inyo muloi mam-buwek paretongan jo palayan-palayan-nyo tu.
40025020	Palayan nan manarimo limo ribu pitih ameh tu, inyo tibo, sambia mamulangkan pitih sabanyak sapu-luah ribu. Inyo bakato, ’Angku!Angku lah mampicayokan pitih kabake am-bo sabanyak limo ribu pitih ameh. Ca-lieklah ko di angku, ambo lah balabo pulo sabanyak limo ribu pulo.’
40025021	In-duak samangnyo tu bakato.’Santiang wa-ang! Wa-ang adolah palayan nan elok, sarato nan indak barubah ati. Wa-ang dapek dipicayo-i jo parkaro-parkaro nan saketek, ambo ka mam-picayokan kabake wa-ang tangguang jawauk nan labiah gadang. Masuaklah kamari, turuikkanlah ambo, molah ki-to payi untuak basanang-sanang!’
40025022	Sudah tu, palayan nan manari-mo pitih duwo ribu pitih ameh, tibo pulo, inyo bakato, ’Angku, angku lah mampicayokan pitih kabake ambo sa-banyak duwo ribu pitih ameh. Caliek-lah ko di angku, ambo lah manda-pek labo sabanyak duwo ribu pulo.’
40025023	Induak samangnyo tu bakato, ’San-tiang wa-ang! Wa-ang adolah palayan nan elok, sarato nan indak barubah ati. Dek karano wa-ang dapek dipica-yo-i jo parkaro-parkaro nan saketek, mako, ambo ka mampicayokan tang-guang jawauk nan labiah gadang ka-bake wa-ang. Masuaklah kamari, sa-tolah basanang-sanang samo-samo jo ambo!’
40025024	Kamudian, palayan nan manarimo saribu pitih ameh tibo pu-lo, inyo bakato, ’Angku, ambo tawu, baraso angku adolah urang nan sampilik kariang. Angku ma-ambiak bu-wah di tampaik angku nan indak sa-to mananam, angku nak ma-ambiak asie di tampaik angku nan indak ado manyerakkan baniah.
40025025	Ambo takuik jo angku, dek karano itu, mangkonyo ambo payi mangubuakan pitih ang-ku tu di dalam tanah. Tarimolah ba-liak, ikonyo pitih angku.’
40025026	Induak samangnyo tu bakato, ’Wa-ang ado-lah palayan nan indak baka-ilieran, sarato nan pamaleh! Indakkoh wa-ang lah tawu, baraso waden ma-am-biak buwah, di parak nan waden in-dak sato mananam, sarato ma-ambiak asie, di parak nan waden indak panah manyerakkan baniah?
40025027	Jikok baitu, samustinyo wa-ang tu mamasuakkan pitih ambo tu, ka lumbuang pitih na-gari, supayo kutiko ambo pulang, am-bo bisa manarimo baliak pitih ambo tu, sarato jo bungonyo.
40025028	Dek karano itu, ambiaklah pitih tu dari inyo, su-dah tu, barikanlah kabake urang nan mampunyoi sapuluah ribu pitih ameh cako.
40025029	Dek karano, kabake urang nan lah mampunyoi banyak, kabake inyo ka dibarikan nan labiah banyak lai, sampai aratonyo balabiah-labiah. Tapi, bagi urang nan indak mampu-nyoi, nan ado saketek dek inyo tu, ka di-ambiak baliak.
40025030	Palayan nan in-dak paguno tu, ambuangkanlah inyo kaluwa ka tampaik nan kalam. Di si-nan inyo ka manangih dek manang-guang sansaro!’ ”
40025031	”Isuak, di kutiko Anak Manusia datang sabagai Rajo, Inyo ka di-iriang-kan dek kasadonyo malekaik-Nyo, nan Inyo ka duduak di ateh kurisi karajaan-Nyo nan mulie.
40025032	Sagalo banso ka di-kumpuakan di adok-an-Nyo. Sudah tu, Inyo ka mampasisiahkan banso-banso tu, manjadi duwo kalompok, samo jo bakcando tukang gubalo, nan mampasisiahkan antaro domba jo kam-biang.
40025033	Urang-urang nan layi ma-ngarajokan nan katuju dek Allah, ka dilatakkan-Nyo di sabalah suwok-Nyo, nan sabagian lai di sabalah kida-Nyo.
40025034	Kamudian, Rajo tu ka bakato kaba-ke urang-urang nan di sabalah suwok-Nyo, ’Bi kamarilah, angkau nan diba-rakaik-i dek Bapak Ambo. Masuaklah ka dalam Karajaan nan lah disadiyo-kan untuak angkau, sajak bamulo du-nie dijadikan.
40025035	Dek karano, di kutiko paruik Ambo litak, angkau ma-agiah Ambo makan, di kutiko Ambo auih, angkau ma-agiah Ambo minun. Di ku-tiko Ambo manjadi urang asiang, ang-kau mambawok tompang Ambo di ru-mah angkau.
40025036	Kutiko Ambo indak bakain, angkau ma-agiah Ambo pa-kaian. Ambo sakik, angkau nan mam-balo Ambo. Ambo dalam pinjaro, ang-kau nan bi tibo maliyek Ambo.’
40025037	Urang-urang nan banyak tu bi ba-kato, ’Tuhan, pabilo kami ado maliyek Tuhan baparuik litak, sudah tu kami ma-agiah Tuhan makan, atau Tuhan auih kami ma-agiah Tuhan minun?
40025038	Pabilo kami ado maliyek Tuhan sa-bagai urang asiang, sudah tu kami mambawok Tuhan ka rumah kami? Pabilo pulo Tuhan nan indak bakain, sudah tu kami ma-agiah Tuhan pa-kaian?
40025039	Pabilo pulo kami ado mali-yek Tuhan sakik, atau pun dipinjaro-kan, sudah tu kami bi payi maliyek Tuhan?'
40025040	Mako, Rajo tu ka manja-wauk, ’Katawuilah: kutiko angkau mampabuwek nan bakcando itu, ka-bake salah surang dari sudaro-suda-ro Ambo, nan paliang hino, itu samo aratinyo jo angkau lah mampabuwek kabake diri Ambo!’
40025041	Sasudah tu, Rajo tu ka bakato pu-lo kabake urang-urang nan di sabalah kida-Nyo, ’Bakiroklah dari siko, oih urang nan takutuak! Masuaklah ka dalam narako nan kaka, nan lah disa-diyokan untuak ubilih, sarato jo malekaik-malekaiknyo!
40025042	Dek karano, di kutiko paruik Ambo litak, kalian in-dak ado doh ma-agiah Ambo makan; di kutiko Ambo auih, kalian indak ado doh ma-agiah Ambo minun.
40025043	Kutiko Ambo jadi urang asiang, kalian indak niyo doh mambawok Ambo ka rumah kalian. Ambo sadang mularaik, indak babaju, kalian indak niyo doh ma-agiah Ambo baju. Ambo sadang sakik, atau sadang di pinjaro, kalian indak niyo doh mambalo Ambo.’
40025044	Mako, urang-urang tu ka bi bakato kabake Rajo tu, ’Tuhan, pabilo koh kami maliyek Tuhan baparuik litak, atau auih, atau sabagai urang asiang, atau mularaik indak babaju, atau sakik, atau di pin-jaro, pabilokoh kami nan indak mam-paratikan Tuhan?'
40025045	Rajo tu ka man-jawauk, ’Katawuilah: di kutiko kalian indak bi namuah mamparatikan, sa-lah surang dari sudaro Ambo nan pa-liang hino, itu samo aratinyo, baraso kalian indak bi namuah mamparati-kan Ambo.’
40025046	Mako urang-urang tu ka di ukun, jo ukunan nan indak ba-kasudahan, sadangkan urang-urang nan patuah mangarajokan nan katu-ju dek Allah, mako, inyo ka manari-mo idu ik sajati nan kaka.”
40026001	Kutiko Isa Almasih lah sala-sai ma-ajakan sagalo parkaro tu, mako, Baliau bakato kabake pangi-kuik-pangikuik-Nyo,
40026002	”Angkau kan layi bi tawu, baraso duwo ari lai Ari Rayo Paskah, Anak Manusia ka disa-rahkan untuak ka disalibkan!”
40026003	Pado kutiko itu, imam-imam ka-palo, sarato jo pamimpin-pamimpin Yahudi sadang bi bakumpua di istano Imam Basa Kayafas.
40026004	Inyo tu sadang bi barundiang, baa caronyo untuak ka manangkok Isa Almasih, jo sacaro ba-anok-anok, sarato ka mambunuah Baliau.
40026005	Inyo tu bi bakato, ”Tapi, janlah mukasuik kito tu di-ujuikkan di ku-tiko Ari Rayo, baiko eboh urang, timbua kalibuik di antaro urang banyak.”
40026006	Kutiko Isa Almasih sadang di Be-tania, di rumah Simon nan dulu ba-panyakik kulik nan manakuikkan,
40026007	ado surang padusi nan datang ka-bake Isa Almasih. Inyo mambawok sa-buwah boto pualam, nan barisi minyak arun nan sangaik maha. Di kutiko Isa Almasih sadang duduak makan, padu-si tu manuwangkan minyak arun tu ka ateh kapalo Isa Almasih.
40026008	Pangi-kuik-pangikuik Isa Almasih nan mali-yek kajadian tu, bi bangih. Inyo tu bi bakato, ”Apo gunonyo minyak arun tu dibuwang-buwang?”
40026009	”Minyak arun tu bisa dijuwa jo arago nan sangaik ma-ha, nan pitihnyo buliah dibarikan ka-bake urang-urang nan bansaik!”
40026010	Isa Almasih tawu, apo nan dipikie-kan dek pangikuik-Nyo tu, mako, Baliau bakato, ”Baa mangko angkau bi mambu-wek seso urang padusi ko? Inyo manga-rajokan sasuatu nan elok, sarato nan ta-puji untuak Ambo.
40026011	Urang nan bansaik, ka salamonyo ado di antaro angkau, ta-pi, nan Ambo ko indak kasalamonyo doh jo angkau.
40026012	Jo sacaro inyo manuwang-kan minyak arun ka badan Ambo tu, itu aratinyo adolah, inyo lah muloi mampa-siyaukkan untuak pangubuaran Ambo.
40026013	Picayolah! Dima-dimanyo di dunia ko, dima sajo Injil dari Allah dibaritokan, mako, apo nan lah dipabuwek dek urang padusi ko ka tatauk dicuritokan juwo, untuak ka mangana-ngana inyo.”
40026014	Ado salah surang dari kaduwo ba-leh pangikuik Isa Almasih, nan bana-mo Yudas Iskariot, inyo payi kabake imam-imam kapalo.
40026015	Inyo bakato kabake imam-imam tu, ”Apo nan ka angku-angku barikan untuak ambo, ji-kok ambo dapek manyarahkan Isa Al-masih kabake angku-angku?” Mako, imam-imam kapalo tu, bi ma-etong ti-go puluah buwah pitih perak, sudah tu inyo agiahkan kabake Yudas Iskariot.
40026016	Muloi dari sajak itu, Yudas taruih mancari kutiko nan tapek, untuak ka mangkiyanaik-i Isa Almasih.
40026017	Di ari nan partamu, di Ari Rayo Roti Indak Baragi, pangikuik-pangi-kuik Isa Almasih datang kabake Baliau. Inyo tu bi batanyo, ”Dima nan katuju dek Angku, kami manyadiyokan ma-kanan Paskah untuak Angku?”
40026018	Isa Almasih manjawauk, ”Payi-lah kabake surang urang di kota, ka-tokan kabake inyo, ’Angku Guru ma-ngatokan, baraso lah tibo ko masonyo untuak Ambo; Ambo bamukasuik nak ka marayokan Paskah di rumah ang-kau samo-samo jo pangikuik-pangi-kuik Ambo.’ ”
40026019	Pangikuik-pangikuik Isa Almasih mangarajokan, apo nan disuruahkan dek Isa Almasih kabake inyo tu. Inyo tu bi payi manyadiyokan makanan Paskah tu.
40026020	Baru ari lah malam, Isa Alma-sih sarato jo kaduwo baleh urang pangikuik-Nyo, bi duduak makan.
40026021	Samantaro inyo tu sadang bi ma-kan, Isa Almasih bakato, ”Dangakan-lah kecek Ambo ko: salah surang di antaro angkau ko, ado nan ka mang-kiyanaik-i Ambo.”
40026022	Baru bi mandanga kecek Isa Alma-sih tu, sangaik bi sadiahnyo ati pangi-kuik-pangikuik Baliau. Sudah tu, inyo tu balega-lega bi batanyo kabake Isa Almasih, ”Kan indak ambo doh, nan Angku mukasuikkan Ngku?”
40026023	Isa Almasih manjawauk, ”Urang nan samo-samo jo Ambo marandam-kan roti masuak mangkuak, inyo lah nan ka mangkiyanaik-i Ambo.
40026024	Batua Anak Manusia ka mati bakcando nan lah tasurek di Alkitauk. Tapi, cilako-lah urang nan mangkiyanaik-i Anak Manusia! Labiah elok lai di urang tu jikok inyo indak dilayiekan ka dunie ko!”
40026025	Sudah tu, Yudas, si pangkiyanaik tu bakato, ”Kan indak ambo doh nan Angku Guru mukasuikkan?” Isa Almasih manjawauk, ”Iyo baitu-lah, angkau lah mangatokannyo!”
40026026	Kutiko inyo tu sadang bi makan, mako, Isa Almasih ma-ambiak roti, su-dah tu Baliau mangucaukkan syukur. Kamudian, Baliau mambalah-balah ro-ti tu jo tangan-Nyo, sudah tu, Baliau barikan kabake pangikuik-pangikuik-Nyo sambia bakato, ”Ambiaklah ko, makanlah; ikolah tubuah Ambo.”
40026027	Sasudah tu Baliau ma-ambiak cawan anggur, sarato basyukur ka-bake Allah. Kamudian, Baliau mam-barikan cawan tu kabake pangikuik-pangikuik-Nyo, sambia bakato, ”Bi minunlah, angkau kasadonyo.
40026028	Dek karano, ikolah darah Ambo nan man-sahkan pajanjian Allah -- darah nan dicurahkan untuak urang nan ba-nyak, untuak pambayie doso-doso-nyo.
40026029	Picayolah kabake Ambo: Am-bo indak lai ka maminun anggur ko, sampai tibo masonyo isuak, Ambo maminun anggur nan baru samo-samo jo angkau di Karajaan Bapak Ambo.”
40026030	Kamudian, inyo tu bi manden-dangkan lagu pujian. Sasudah tu, inyo tu bi payi ka Bukik Zaitun.
40026031	Sudah tu, Isa Almasih bakato ka-bake pangikuik-pangikuik-Nyo, ”Di malam ko juwo kasadonyo angkau ka bi lari payi maninggakan Ambo; dek karano di Alkitauk lah ado tatulih: Allah mangatokan, ’Aden ka mambu-nuah tukang gubalo tu, mako, domba-domba gubaloannyo ka bakecai-kecai.’
40026032	Tapi, sasudah Ambo di-iduikkan ba-liak, Ambo ka payi mandawului ang-kau ka Galilea.”
40026033	Petrus bakato kabake Isa Alma-sih, ”Biyapun kasadonyo urang ko bi maninggakan Angkau, nan ambo in-dak!”
40026034	Isa Almasih bakato kabake inyo, ”Kana-ilah apo nan Ambo katokan ko, malam ko juwo, sabalun ayam baku-kuak, angkau sampai tigo kali ma-engkari Ambo.”
40026035	Petrus manjawauk, ”Biyapun am-bo ka mati samo-samo jo Angku, nan ambo indak ka mangatokan doh, ba-raso ambo indak tawu jo Angku!” Kasadonyo pangikuik Isa Almasih nan lain, bi mangatokan bakcando itu pulo.
40026036	Sasudah tu, Isa Almasih sarato jo pangikuik-pangikuik-Nyo, bi payi ka sa-buwah tampaik nan banamo Getsema-ni. Tibo di sinan, Baliau bakato kabake pangikuik-pangikuik-Nyo, ”Duduaklah di siko samantaro Ambo payi badowa.”
40026037	Isa Almasih ma-ajak Petrus, sarato jo kaduwo urang anak Zebedeus payi sa-mo-samo jo Baliau. Baliau muloi mara-so sadiah, sarato jo rasah.
40026038	Baliau ba-kato kabake pangikuik-pangikuik-Nyo, ”Ati Ambo sangaik sadiahnyo, rasonyo bakcando urang nan ka mati. Bi tagaklah angkau di siko, satolah bajago-jago samo joAmbo.”
40026039	Kamudian, Isa Almasih payi agak jauah saketek, Baliau tasungkua ka ta-nah, sarato jo badowa, ”Oih Bapak, jikok buliah, jauahkanlah dari Ambo sansaro, nan musti ka Ambo tang-guangkan ko. Tapi, janlah manuruik kahandak Ambo, malainkan manuruik kahandak Bapak lah andaknyo.”
40026040	Sasudah tu, Isa Almasih babaliak kabake pangikuik-Nyo nan batigo cako, sarato didapek-i Baliau, inyo tu sadang bi talalok. Baliau bakato kabake Petrus, ”Dek angkau nan batigo ko, indak talok doh bajago-jago agak sa-jam samo-sa-mo joAmbo?
40026041	Bajago-jagolah, sarato bi badowalah, supayo angkau jan ma-ngalami cobaan. Batua roh angkau na-muah mangarajokan apo nan baiak, ta-pi, dek angkau indak talok, dek karano, tabiyaik manusia tu lamah ”
40026042	Sakali lai Isa Almasih payi badowa, Baliau bakato, ”Oih Bapak, jikok sansaro ko musti Ambo tangguangkan juwo, sa-inggo indak dapek doh dijauahkan, biya-lah nan sasuwai jo kahandak Bapak nan tajadi.”
40026043	Sasudah tu, Isa Almasih baba-liak pulo kabake pangikuik-Nyo, Baliau dapek-i, inyo tu sadang bi lalok pulo, dek karano inyo tu sabana bi mangantuak
40026044	Sakali lai Isa Almasih payi maning-gakan pangikuik-Nyo, nan katigo kali-nyo Baliau badowa, nan dowa-Nyo bak-cando nan cako juwo.
40026045	Sasudah tu, Baliau babaliak pulo ka pangikuik-Nyo, sarato jo bakato, ”Bi lalok juwo lai ang-kau? Caliaklah, lah tibo ko wakatunyo Anak Manusia ka disarahkan kabake kuwaso urang-urang badoso.
40026046	Jagolah, molah kito payi. Liyeklah! Urang nan mangkiyanaik-i Ambo lah tibo!”
40026047	Samantaro Isa Almasih sadang ma-ngecek juwo lai, mako, Yudas, nan adolah salah surang dari pangikuik Baliau nan duwo baleh tu, tibo. Samo-samo jo inyo, tibo pulo urang banyak nan mam-bawok padang jo palakak. Inyo tu bi disuruah dek imam-imam kapalo, sa-rato dek pamimpin-pamimpin Yahudi.
40026048	Si pangkiyanaik tu lah ma-agiah tawu kabake urang-urang tu, tando nan bak-cando iko, ”Nama urang nan ambo ibu, itulah Urangnyo. Tangkoklah Inyo!”
40026049	Sato tibo di tampaik tu, Yudas lan-suang ka adok-an Isa Almasih sam-bia bakato, ”Assalamu alaikum, Ang-ku Guru!” Sudah tu lansuang inyo ibu Isa Almasih.
40026050	Isa Almasih manjawauk, ”Oih sa-nak, untuak apo sanak datang kama-ri?” Kamudian, urang nan banyak tu taruih juwo bi mandakek, sarato lan-suang manangkok Isa Almasih.
40026051	Salah surang dari pangikuik Isa Almasih nan ado di sinan tu, nan samo-samo jo Ba-liau, manyentakkan padangnyo, sudah tu, inyo rambah pisuruah imam basa tu, sampai putuih talingonyo.
40026052	Isa Almasih bakato ka pangikuik-Nyo tu, ”Masuakkanlah baliak padang ang-kau tu ka saruangnyo, dek karano, satiyok urang nan suko mampaguno-kan padang, mako, inyo ka dibunuah pulo dek padang.
40026053	Angkau sangko, Ambo ko indak dapek mintak tolong ka Bapak Ambo? Jikok Ambo mintak, Baliau ka basugiro untuak mangirin-kan saradadu malekaik, labiah dari duwo baleh pasukan banyaknyo.
40026054	Tapi, jikok baitu, mako indak basu-woan doh, apo nan lah dinubuwaik-kan dek Alkitauk, baraso iyo musti ta-jadi nan bakcando iko?”
40026055	Sudah tu, Isa Almasih bakato ka-bake urang nan banyak tu, ”Apokoh Ambo ko urang jahek, mangko angkau bi tibo mambawok padang jo palakak, untuak ka manangkok Ambo? Tiyok ari Ambo ma-aja di Baithullah, tapi, ang-kau indak bi manangkok Ambo doh!
40026056	Tapi, iyo lah baitu samustinyo, supayo basuwoan, apo nan lah disurek-kan dek nabi-nabi di Alkitauk.” Sasudah tu, kasadonyo pangikuik Isa Almasih, bi tabang ambua lari ma-ninggakan Baliau.
40026057	Urang-urang nan manangkok Isa Almasih tu, mambawok Baliau ka ru-mah Imam Basa Kayafas. Guru-guru ugamo, sarato jo pamimpin-pamim-pin Yahudi, lah bi bakumpua di sinan tu.
40026058	Petrus payi manuruikkan Isa Almasih dari jauah, sampai ka alaman rumah imam basa. Petrus masuak ka alaman rumah tu, inyo sato pulo du-duak samo jo pangawal-pangawal. Inyo nak niyo tawu kasadonyo, baa akienyo kajadian tu.
40026059	Imam-imam kapalo, sa-rato jo kasadonyo Mahkamah Ugamo, lah ba-usawo mancari sasi-sasi pala-su, supayo inyo dapek manjatuahkan ukunan mati kabake Isa Almasih.
40026060	Ta-pi, indak ciyek juwo doh bukti nan ta-suwo, baraso Isa Almasih basalah, bi-yapun lah sambuah sasi panduto nan bi tibo. Akienyo, ado duwo urang nan tagak ka muko.
40026061	Inyo tu bi bakato, ”Urang ko ado mangatokan, ’Ambo bi-sa maruntuahkan Baithullah, sudah tu dalam maso tigo ari, Ambo bisa mam-bangunnyo baliak.’ ”
40026062	Mandangakan nan baitu, imam basa lansuang tagak, sambia bakato kabake Isa Almasih, ”Apokoh Angkau indak manulak, tuduahan nan dibaban-kan kabake Angkau tu?”
40026063	Tapi, Isa Almasih anok sajo. Sakali lai imam ba-sa tu batanyo kabake Baliau, ”Karano dek Allah nan Mahakuwaso, katokan-lah kabake kami, apokoh iyo Angkau Rajo Panyalamaik, Anak Allah?”
40026064	Isa Almasih manjawauk, ”Iyo baitulah, bakcando nan angkau ka-tokan tu. Tapi, picayolah: muloi dari sajak kiniko, angkau ka bi maliyek Anak Manusia duduak, di sabalah su-wok Allah Nan Mahakuwaso, isuak ka tibo baliak, di ateh awan nan di langik!”
40026065	Mako, imam basa tu mancabiak-cabiak bajunyo, sambia bakato, ”Inyo ko lah mampasando-sandokan kabasa-ran Allah! Indak paralu lai di kito sasi. Kasadonyo angkau lah bi mandanga-kan sandiri, kato-kato-Nyo nan mam-pasando-sandokan kabasaran Allah.
40026066	Kiniko baa lai pandapek kalian?” Urang-urang tu bi manjawauk, ”Inyo lah basalah, sarato musti di ukun ma-ti.”
40026067	Sudah tu, urang-urang tu bi mali-yua-i muko Isa Almasih, sarato mana-ngani Baliau. Ado pulo nan manampa muko Baliau,
40026068	sambia bakato, ”Cu-bolah takok, katokanlah kabake kami, oih Rajo Panyalamaik! Siya ko urang nan manampa Wa-ang ko?”
40026069	Petrus sadang duduak di luwa, di alaman. Salah surang palayan nan padusi tibo, inyo bakato kabake Petrus, ”Indak koh angkau ko tama-suak urang nan samo-samo jo si Isa urang Galilea tu?”
40026070	Tapi, Petrus indak mangaku di adok-an kasadonyo urang tu. Inyo ba-kato, ”Ambo indak mangarati, apo nan angkau mukasuikkan, ”
40026071	sudah tu, inyo payi ka pintu alaman. Ado pulo surang palayan padusi nan lain, ma-nampak Petrus pulo, inyo bakato ka-bake urang-urang nan ado di sinan tu, ”Urang ko cako, tamasuak pulo ko, sa-mo-samo jo si Isa dari Nazaret tu.”
40026072	Petrus indak pulo mangaku, inyo basumpah-sumpah. Inyo baka-to, ”Sungguah, ambo indak bakatawu-an doh jo Urang tu!”
40026073	Indak lamo sasudah tu, urang-urang nan bi tagak di sinan tu, datang kabake Petrus, sambia bakato, ”Lah ja-leh, angkau iyo salah surang dari pa-ngikuik Urang Nazaret tu. Kami tawu, dari caro angkau mangecek.”
40026074	Mandangakan nan baitu, Petrus muloi basumpah-sumpah, sarato jo ba-kato, ”Ambo indak bakatawuan doh jo Urang tu!” Sakutiko tu juwo, ayam pun baku-kuak.
40026075	Barulah takana dek Petrus, baraso Isa Almasih lah mangatokan ka inyo, ”Sabalun ayam bakukuak, angkau lah tigo kali ma-engkari Ambo.” Sudah tu Petrus payi kaluwa, inyo bantai ma-nangih, iyo sabana ibo atinyo.
40027001	Subuah-subuah buto, kasado-nyo imam kapalo, sarato jo pa-mimpin Yahudi, lah bi mambuwek ka-putusan, untuak ka mambunuah Isa Almasih.
40027002	Inyo tu lah mampilanggu Isa Almasih, sudah tu inyo bawok, un-tuak disarahkan kabake Pilatus, gu-benur pamarentahan Roma.
40027003	Kutiko Yudas pangkiyanaik tu ma-liyek, baraso Isa Almasih lah dijatuahi ukunan, inyo manyasa. Sudah tu, inyo payi mambaliakkan pitih nan tigo pu-luah pitih perak tu, kabake imam-imam kapalo sarato jo pamimpin-pamimpin Yahudi.
40027004	Inyo bakato, ”Ambo lah bado-so mangkiyanaik-i Urang nan indak ba-salah, sampai Baliau di-ukun mati!” Tapi, urang-urang tu bi manjawauk, ”Apo paralunyo tu di kami? Itu urusan wa-ang sorang!”
40027005	Yudas payi mambaekan pitih tu ka dalam Baithulmukadis, sudah tu inyo payi manggantuang diri.
40027006	Imam-imam kapalo mangamehi pitih tu, sarato jo bakato, ”Pitih ko pitih darah. Manuruik paratuaran ugamo, pitih ko in-dak buliah doh dimasuakkan ka kotak pi-tih pasambahan di Baithulmukadis.”
40027007	Sasu-dah urang-urang tu lah bi supakaik, mako, inyo tu bi mampagunokan pitih tu, untuak pambali tanah, nan dinamokan Tanah Tu-kang Pariyuak. Tanah tu dipagunokan un-tuak pakubuaran urang-urang asiang.
40027008	Itu-lah sabauknyo, mako sampai kiniko tanah tu dinamokan ”Tanah Darah”.
40027009	Dek nan baitu, mako basuwoanlah apo nan lah dikatokan dek Nabi Yeremia, iyolah, ”Urang-urang tu manarimo tigo puluah pi-tih perak, iyolah arago nan disupakaik-i dek banso Israel kaganti bayieran un-tuak dirinyo.
40027010	Nan pitih tu inyo am-biak untuak pambali Tanah Tukang Pariyuak, samo jo bakcando nan lah di-parentahkan dek Tuhan kabake ambo.”
40027011	Di kutiko Isa Almasih mangadauk ka Pilatus, gubenur di nagari tu, ma-ko, Pilatus batanyo, ”Apokoh iyo Angkau rajo urang Yahudi?” Isa Almasih manjawauk, ”Iyo baitu-lah, angkau sandiri nan lah mangato-kannyo.”
40027012	Tapi, kutiko imam-imam kapalo, sarato jo pamimpin-pamimpin Yahudi, mangamukokan banyak tu-duahan kabake Isa Almasih, nan Baliau indak manjawauk sabuwah alah juwo.
40027013	Dek karano itu, mako, Pilatus ba-tanyo kabake Isa Almasih, ”Apokoh in-dak tadanga di Angkau, sagalo nan di-tuduahkan dek urang-urang tu?”
40027014	Tapi, Isa Almasih anok sajo, saing-go gubenur tu tacangang sangaik.
40027015	Di satiyok Ari Rayo Paskah, nan biasonyo gubenur buliah malapehkan surang urang tahanan, manuruik pi-liahan urang nan banyak.
40027016	Pado wakatu itu, ado surang urang ukunan nan lah tamusawua. Namonyo Bara-bas.
40027017	Jadi, kutiko urang nan banyak lah bakumpua, Pilatus batanyo kaba-ke urang nan banyak tu, ”Siya nan katuju dek angku-angku, nan ka am-bo lapehkan untuak angku-angku? Si Isa Barabas, atau Isa, nan dinamokan Almasih?”
40027018	Pilatus bakato baitu, dek karano inyo tawu, baraso panguwa-so-panguwaso urang Yahudi manya-rahkan Isa Almasih kabake inyo, dek karano bingik.
40027019	Di kutiko Pilatus sadang duduak di gaduang pangadielan, bininyo ma-ngirin kaba nan bakcando iko kabake inyo, ”Janlah angkau sato pulo man-cikarauwi, parkaro Urang nan indak basalah tu, dek karano dek Inyo, am-bo mandapek rasiyan nan manakuik-kan tadi malam.”
40027020	Tapi, imam-imam kapalo, sarato jo pamimpin-pamim-pin Yahudi tu, taruih juwo ma-asuang urang nan banyak tu, untuak mamin-tak kabake Pilatus, supayo Barabas-lah nan ka dilapehkan, Isa Almasih di-ukun mati.
40027021	Sudah tu, gubenur tu batanyo pulo kabake urang nan ba-nyak tu, ”Dari urang nan baduwo tu, siya nan katuju dek angku-angku nan ka ambo lapehkan?” Inyo tu bi manjawauk, ”Si Barabas lah ”
40027022	”Jikok baitu, apo nan ka ambo pabuwek taradok Isa, nan dinamo-kan Almasih?” tanyo Pilatus kabake urang nan banyak tu. Inyo tu bi manjawauk, ”Salibkan sa-jolah Inyo!”
40027023	Tapi, Pilatus batanyo, ”Karajo ja-hek apo nan lah Inyo pabuwek?” Mako, urang-urang tu bi ma-ariak, labiah kareh daripado nan cako, ”Sa-libkan sajolah Inyo!”
40027024	Akienyo Pilatus manyadari, bara-so, indak sabuwah alah juwo lai nan bisa inyo pabuwek. Jikok indak di-palakukan kandak urang-urang tu, mungkin sajo inyo tu bisa bi mambarontak. Mako, di-ambiaklah ayie dek Pilatus, di adok-an urang nan banyak tu, inyo basuah tangannyo, sambia ba-kato, ”Ambo indak sato doh batang-guang jawauk jo kamatian Urang ko! Itu urusan kalian!”
40027025	Kasadonyo urang nan banyak tu bi manjawauk, ”Jadih, biyalah kami, sarato jo anak-anak kami, nan ka manangguang ukunan dek karano kamatian Inyo!”
40027026	Sudah tu, Pilatus malapehkan Ba-rabas, untuak mampalakukan kandak urang-urang tu, sarato manyuruah urang untuak mancambuik-i Isa Almasih; sarato manyarahkan-Nyo untuak ka disalibkan
40027027	Kamudian, saradadu-saradadu Pilatus, mambawok Isa Almasih masuak ka istano gubenur, kasadonyo pasukan bakumpua di sakuliliang Isa Almasih.
40027028	Inyo tu bi mam-bukak baju Isa Almasih, sudah tu, inyo ka-nakkan jubah kulabu bungo taruang kaba-ke Baliau.
40027029	Inyo tu mambuwek sabuwah mangkuto dari rantiang-rantiang ka-yu nan baduri, sarato inyo kanakkan ka kapalo Isa Almasih. Kamudian, inyo tu mambarikan sabuwah tungkek ka ta-ngan suwok Baliau, sudah tu, inyo tu bi basilutuik di adok-an Baliau, sara-to bi mancimeehkan. Inyo tu bi bakato, ”Daulaik Rajo Urang Yahudi!”
40027030	Inyo tu bi maliyua-i Isa Almasih, sudah tu, inyo ambiak tungkek nan inyo barikan cako, untuak palakak kapalo Baliau.
40027031	Lah pu-weh mampamain-mainkan Baliau, inyo bukak baliak, jubah nan inyo kanakkan cako, sudah tu, inyo kanakkan baliak ju-bah Baliau. Kamudian, barulah Baliau dibawok kaluwa untuak ka disalibkan
40027032	Di tangah jalan, urang-urang tu basuwo jo surang urang nan banamo Simon dari Kirene. Inyo paso Simon untuak mamikua salib Isa Almasih.
40027033	Kamudian, sampailah urang-urang tu di sabuwah tampaik nan banamo Golgota, nan aratinyo adolah ”Tam-paik Tangkurak”.
40027034	Tibo di sinan, inyo barikan anggur nan bacampua jo am-padu kabake Isa Almasih. Sasudah Isa Almasih mangicok anggur tu, Baliau indak niyo lai maminunnyo.
40027035	Indak lamo sasudah tu, urang-urang tu manyalibkan Isa Almasih, sarato mambagi-bagi pakaian Baliau jo sacaro ba-undi.
40027036	Sasudah tu, inyo tu bi duduak di sinan tu untuak man-jago-i Isa Almasih.
40027037	Di ateh kapalo Isa Almasih tu, inyo pasang tulisan, tan-tang tuduahan kabake Baliau, iyolah: ”Ikolah Isa, Rajo Urang Yahudi”.
40027038	Nan samo-samo jo Isa Almasih tu, ado pu-lo duwo urang panyamun nan disalib-kan; surang di sabalah suwok, nan su-rang lai di sabalah kida Baliau.
40027039	Urang-urang nan bi lalu di sinan tu, bi manggeleng-gelengkan kapalo, sarato bi ma-ino Isa Almasih.
40027040	Inyo tu bi ba-kato, ”Wa-ang urangnyo, nan ka marun-tuahkan Baithullah, sudah tu ka mam-bangunnyo baliak dalam tigo ari! Jikok iyo Wa-ang Anak Allah, turunlah dari salib tu, salamaikkanlah diri Wa-ang!”
40027041	Baitu pulo imam-imam kapalo, sarato jo guru-guru ugamo, sarato jo pamimpin-pamimpin Yahudi, bi man-cimeehkan Isa Almasih. Urang-urang tu bi bakato,
40027042	”Inyo mangatokan ka manyalamaikkan urang, padohal, di-ri-Nyo sandiri indak bisa doh Inyo sa-lamaikkan! Jikok iyo Inyo rajo Israel, eloklah kiniko Inyo turun dari salib tu, sudah tu barulah kami namuah pica-yo kabake Inyo.
40027043	Inyo picayo kabake Allah, Inyo mangatokan baraso Inyo adolah Anak Allah. Nah, molah samo-samo kito liyek, apo iyo namuah Allah manyalamaikkan Inyo kiniko.”
40027044	Panyamun nan samo-samo disa-libkan jo Isa Almasih, sato pulo ma-ino Baliau bakcando itu.
40027045	Di tangah ari, ado salamo tigo jam, kasadonyo nagari ko manjadi ka-lam.
40027046	Pukua tigo sanjo, Isa Almasih ma-makiak jo suwaro nan kuwaik, ”Eli, Eli, lama sabakhtani?” nan aratinyo adolah, ”Oih Allah Ambo, oih Allah Ambo, baa mangko batinggakan Ambo?”
40027047	Babarapo urang nan ado di si-nan bi mandangakan pakiak Baliau tu, urang tu bi bakato, ”Dangakan-lah Inyo ma-imbau Elia!”
40027048	Salah su-rang dari urang-urang tu, bagageh pa-yi ma-ambiak bungo karang, sudah tu inyo randamkan ka dalam anggur masam. Kamudian, inyo cucuakkan bungo karang tu di ujuang pangalan, sudah tu, inyo oncongkan ka bibia Isa Almasih.
40027049	Tapi, urang-urang nan lain bi ba-kato, ”Tunggu dulu, cubo kito liyek, apo iyo tibo Elia untuak manyalamaik-kan Inyo!”
40027050	Kamudian, Isa Almasih mama-kiak pulo jo suwaro nan kuwaik, su-dah tu, Baliau ma-ambuihkan angok nan pangabisan.
40027051	Tabie nan tagantuang di dalam Baithulmukadis cabiak, tabalah du-wo dari ateh sampai ka bawah. Bumi manggaga, gunuang-gunuang batu bi rangkah.
40027052	Kubuaran-kubuaran bi ta-bukak, sambuah umaik Allah nan lah bi mati, di-iduikkan baliak.
40027053	Inyo tu bi kaluwa dari kubuaran-kubuaran, sasudah Isa Almasih iduik baliak da-ri kamatian. Inyo tu bi masuak ka ko-ta Yerusalem, sambuah urang nan bi manampak inyo tu.
40027054	Kapalo pasukan, sarato jo sarada-du-saradadu, nan sadang bi manjago kubuaran Isa Almasih tu, bi mati ka-takuik-an, kutiko mandanga gampo sarato jo maliyek kajadian tu. Inyo tu bi bakato, ”Iyo, sabananyo lah, Baliau ko Anak Allah!”
40027055	Di tampaik tu ado pulo urang-urang padusi nan sadang mancaliak dari jauah. Inyo tu lah sajak dari Ga-lilea manuruikkan Isa Almasih, nan bamukasuik nak ka manolong Baliau.
40027056	Di antaronyo iyolah, Maryam Mag-dalena, Maryam mandeh Yakobus sa-rato jo Yusuf, sarato jo urang rumah Zebedeus.
40027057	Malam tu tibolah surang urang kayo dari Arimatea, nan banamo Yu-suf. Inyo adolah pangikuik Isa Alma-sih pulo.
40027058	Inyo payi kabake Pilatus untuak mamintak mayik Isa Almasih, untuak ka dikubuakan. Sudah tu, Pi-latus mamarentahkan supayo mayik tu disarahkan kabake inyo.
40027059	Mako, payilah inyo manjapuik mayik tu, su-dah tu inyo kapani jo kain lenan nan baru.
40027060	Sudah tu, inyo antakan ma-yik Isa Almasih tu, ka kubuaran nan punyo inyo sandiri, nan lah inyo bu-wek di dalam sabuwah bukik batu. Kamudian, inyo latakkan batu gadang untuak panutuik pintu kubuaran tu, sudah tu inyo payi.
40027061	Maryam Mag-dalena, sarato jo Maryam nan surang lai, inyo tu bi duduak di sinan ma-adok-i kubuaran tu.
40027062	Bisuak arinyo, di ari Sabat, imam-imam kapalo, sarato jo urang-urang Farisi, bi payi samo-samo mangadauk kabake Pilatus,
40027063	inyo tu bi bakato, ”Angku, ado ciyek nan takana dek kami, samaso si Pangicuah tu iduik, Inyo ado mangecekkan, ’Sasudah tigo ari Ambo ka iduik baliak, kaluwa dari ku-bua.’
40027064	Dek karano itu, eloklah ang-ku suruah urang untuak manjago ku-buaran tu sampai di ari nan katigo, supayo pangikuik-pangikuik-Nyo in-dak dapek ma-ambiak mayik tu, jan sampai pangikuik-Nyo tu bi mange-cekkan kabake urang nan banyak, ba-raso si Isa tu lah iduik baliak sasu-dah mati. Kaba duto nan tarakir ko, labiah buruak lai akibaiknyo daripa-do nan partamu.”
40027065	Pilatus bakato kabake urang-urang tu, ”Angku-angku kan layi punyo sara-dadu pangawal, suruah jago areklah kubuaran tu, dek saradadu tu.”
40027066	Sudah tu, inyo tu bi payi ka ku-buaran, inyo sege batu panutuik ku-buaran tu, inyo suruah urang untuak manjagonyo, supayo jan ado urang n an manggaduah kubuaran tu.
40028001	Kutiko ari Sabat lah talam-pau, subuah-subuah buto di ari Akaik, Maryam Magdalena, sara-to jo Maryam nan surang lai, bi pa-yi maliyek kubuaran Isa Almasih.
40028002	Indak disangko-sangko, tajadilah gampo nan kuwaik sangaik. Surang malekaik Tuhan turun dari sarugo, mako, inyo anjakkanlah batu panu-tuik kubuaran tu, sudah tu, inyo du-duak di ateh batu tu.
40028003	Cahayo muko malekaik tu bakcando kilek, pakai-annyo sangaik putiahnyo.
40028004	Saradadu pangawal nan manjago kubuaran tu, bi mati katakuik-an, sampai bi mang-gigie badannyo, sarato lah bakcando urang mati.
40028005	Malekaik tu bakato kabake urang-urang padusi tu, ”Janlah takuik! Ambo tawu, angkau bi kamari untuak mancari Isa Almasih nan lah mati disa-libkan tu.
40028006	Baliau indak ado lai di si-ko. Baliau lah iduik baliak, bakcando nan lah Baliau katokan dulu. Liyeklah kamari, tampaik Baliau dilalokkan.
40028007	Kiniko, payilah capek agiah tawu ka-bake pangikuik-pangikuik-Nyo, ’Ba-liau lah iduik baliak, nan kiniko Ba-liau lah payi mandawului angkau ka Galilea. Di sinan tu, angkau ka bi ma-liyek Baliau!’ Kana-ilah, apo nan lah ambo katokan kabake angkau.”
40028008	Bi bagageh, padusi-padusi tu barangkek dari kubuaran tu. Jo pa-rasaan takuik bacampua jo sukocito, inyo tu bi balari-lari, untuak ma-agiah tawu kajadian tu, kabake pangikuik-pangikuik Isa Almasih.
40028009	Indak disangko-sangko, Isa Alma-sih tibo manamui padusi-padusi tu, Baliau bakato, ”Assalamu alaikum!” Mako, urang-urang padusi tu bi man-dakek-i Baliau, kamudian, mamaguik kaki Baliau, sarato jo manyambah Baliau.
40028010	Isa Almasih bakato kabake inyo tu, ”Janlah takuik, payilah agiah tawu kabake sudaro-sudaro Ambo, su-payo inyo tu bi payi ka Galilea; di si-nan inyo tu ka bi maliyek Ambo.”
40028011	Samantaro padusi-padusi tu payi, babarapo urang dari saradadu panga-wal nan manjago kubuaran tu, bi ba-baliak ka kota, sarato malaporkan ka-bake imam-imam kapalo, kasadonyo nan lah tajadi.
40028012	Imam-imam kapalo tu, bi barundiang jo pamimpin-pamim-pin Yahudi, sudah tu, bi mambarikan pitih nan cukuik banyak kabake sara-dadu pangawal tu,
40028013	sarato jo bakato, ”Kalian musti bi mangatokan, baraso, pangikuik-pangikuik si Isa tu bi tibo di tangah malam, sarato mancilok ma-yik tu, kutiko kalian sadang talalok.
40028014	Jikok gubenur mandanga kaba nan baitu, mako, kami nan ka mambujuak inyo, supayo kalian jan mandapek sa-buwah alah juwo kasuliktan.”
40028015	Mako, saradadu pangawal tu bi ma-ambiak pitih tu, sarato mampa-buwek bakcando nan lah disuruah-kan kabake inyo tu. Dek karano itu, sampai kiniko, curito nan bakcando itu juwo, nan tabarito di antaro urang-urang Yahudi.
40028016	Kasabaleh pangikuik Isa Almasih tu, bi payi ka bukik di Galilea, sa-suwai jo nan diparentahkan dek Isa Almasih, kabake inyo tu.
40028017	Pado wa-katu inyo tu bi maliyek Isa Almasih di sinan, mako, inyo tu bi sujuik ma-nyambah Baliau. Tapi, ado di anta-ro inyo tu nan bi ragu-ragu.
40028018	Isa Almasih mandakek-i inyo tu, sarato jo bakato, ”Kasadonyo kuwaso nan di sarugo, sarato jo nan di bumi, lah di-sarahkan kabake Ambo.
40028019	Dek kara-no itu, bi payilah kabake sagalo ban-so nan di muko bumi ko, jadikanlah inyo tu pangikuik-pangikuik Ambo. Pamandikanlah inyo tu, jo manyabuik namo Bapak, sarato jo Anak, sarato jo Roh Allah.
40028020	Ajalah inyo tu untuak bi mamatuahi kasadonyo, apo nan lah Ambo parentahkan kabake ang-kau. Sarato kana-ilah, baraso Ambo ka tatauk manyarato-i angkau, sam-pai ka akie jaman.”
41001001	Ikolah Injil tantang Isa Almasih, Anak Allah.
41001002	Injil tu dimuloi jo bakcando nan lah ditulihkan dek Nabi Yesaya, nan bakcando iko, Allah bakato, ” ’Ikolah pisuruah-Den.’ ’Aden ma-utuih inyo labiah dulu daripado Angkau, supayo inyo mambukak jalan untuak Angkau.’
41001003	Ado urang ba-imbau-imbau di padang pasie, ’Siyaukkanlah jalan untuak Tuhan; datakanlah kasadonyo jalan nan ka dilalui dek Baliau.’ ”
41001004	Bakcando nan lah tatulih tu, baitu pulolah datangnyo Yahya di padang pasie. Inyo mampamandikan urang, sarato manyampaikan barito nan da-ri Allah. Yahya bakato, ”Angkau mus-ti bi batobaik dari doso-doso angkau, sarato musti dipamandikan, supayo Allah ma-ampuni angkau.”
41001005	Kasado-nyo urang dari nagari Yudea sarato dari kota Yerusalem, bi payi manda-ngakan katubah Yahya. Inyo tu bi ma-akui doso-dosonyo, sudah tu, Yahya mampamandikan inyo tu di Sungai Yordan.
41001006	Yahya mamakai jubah dari bulu un-to. Ikek pinggangnyo dari kulik, nan makanannyo bilalang, sarato jo ma-nisan labah.
41001007	Inyo mangabakan bari-to nan bakcando iko, ”Sasudah ambo ko, ka tibo Urang nan labiah basa daripado ambo. Mambungkuak untuak ka mambukak tali tarompa Baliau sa-jo, ambo ko, urang nan indak patuik doh.
41001008	Ambo mampamandikan angkau jo ayie, tapi, Baliau ka mampamandi-kan angkau jo Roh Allah.”
41001009	Pado wakatu itu, Isa Almasih datang dari Nazaret, di daerah Galilea, nan Yah-ya mampamandikan Baliau di Sungai Yor-dan.
41001010	Baitu Isa Almasih kaluwa dari ba-tang ayie tu, Baliau manampak langik tabukak, sudah tu, Roh Allah turun bak-cando buruang parapati kabake Baliau.
41001011	Kamudian, tadangalah suwaro Allah mangatokan, ”Angkau-lah Anak-Den, nan Den kasiahi. Angkau manyanangkan ati Den.”
41001012	Indak lamo sasudah tu, Roh Allah mambawok Isa Almasih ka padang pa-sie.
41001013	Ampek puluah ari lamonyo Ba-liau di sinan tu, dicubo-i dek Ubilih. Binatang-binatang buweh, ado pulo samo-samo jo Baliau di sinan tu, nan malekaik-malekaik malayani Baliau.
41001014	Sasudah Yahya dimasuakkan ka pinjaro, Isa Almasih payi ka Galilea, untuak mangabakan Injil nan dari Allah.
41001015	Baliau mangatokan, ”Allah sugiro ka mamarentah sabagai Rajo. Bi batobaiklah dari doso-doso ang-kau, sarato bi picayolah kabake Injil nan dari Allah!”
41001016	Kutiko Isa Almasih sadang baja-lan di tapi danau Galilea, Baliau ma-nampak duwo urang tukang pukek, iyolah, Simon sarato jo adiaknyo An-dreas. Inyo tu sadang bi manjalo ikan di danau tu.
41001017	Isa Almasih bakato ka-bake inyo tu, ”Molah bi payi jo Ambo, Ambo ka ma-aja angkau, supayo pan-dai manjalo urang.”
41001018	Lansuang inyo tu bi maninggakan jalonyo, sudah tu bi payi manuruikkan Isa Almasih.
41001019	Isa Almasih taruih juwo bajalan, sudah tu nampak pulo dek Baliau du-wo urang lai, urang baduwo badunsa-nak, iyolah, Yakobus sarato jo Yahya, anak-anak Zebedeus. Inyo tu sadang bi mampaelok-i jalonyo di dalam para-wu.
41001020	Isa Almasih lansuang ma-imbau inyo tu. Nan inyo tu bi maninggakan apaknyo di dalam parawu, samo-sa-mo jo urang-urang upahannyo. Su-dah tu, inyo tu bi payi manuruikkan Isa Almasih.
41001021	Isa Almasih sarato jo pangikuik-pangikuik-Nyo, tibo di kota Kaperna-um. Di ari Sabat nan sasudah itu, Isa Almasih masuak ka rumah ibadaik, sa-rato muloi ma-aja.
41001022	Urang-urang nan mandangakan Baliau, bi tacangang, dek maliyek caro Baliau ma-aja. Dek karano, Baliau ma-aja jo panuah ku-waso, indak samo doh jo guru-guru ugamo Yahudi.
41001023	Pado wakatu itu, ado surang urang nan kamasuak-an roh jahek, masuak ka rumah ibadaik, sambia ma-ariak,
41001024	”Oih Isa urang Nazaret, Apo nan ka Angkau pabuwek kabake kami? Ang-kau datang untuak ka mambinasokan kami? Aden tawu siapo Angkau: Ang-kau-lah Utusan Nan Suci dari Allah!”
41001025	Isa Almasih mambantak roh tu, ”Anoklah! Kaluwalah dari urang ko!”
41001026	Mako, roh jahek tu ma-oyak-oyakkan badan urang tu sakuwaik-kuwaiknyo, kamudian, barulah inyo kaluwa dari urang tu sambia mama-kiak.
41001027	Kasadonyo urang nan maliyek bi tacangang sangaik, sainggo inyo tu bi bakato sasamo inyo, ”Apo pulo ko? Iko pangajaran baru pulo ko nampak-nyo. Jo kato-kato nan panuah kuwa-so, Baliau mamarentahkan roh-roh jahek kaluwa, roh jahek tu patuah ka-bake Baliau!”
41001028	Mako, sacapeknyo, pacahlah ka-ba tantang Isa Almasih di kaciyek-an-nyo daerah di Galilea.
41001029	Isa Almasih sarato jo pangikuik-pangikuik-Nyo, bi barangkek dari ru-mah ibadaik tu, sarato bi payi ka ru-mah tampaik tingga Simon jo Andreas. Yakobus sarato jo Yahya, bi payi pulo samo-samo jo inyo tu.
41001030	Mintuwo Si-mon nan padusi, sadang damam, lalok di tampaik tidua. Jadi, kutiko Isa Alma-sih sarato jo pangikuik-pangikuik-Nyo, bi masuak ka rumah tu, Isa Almasih di-agiah tawu, baraso mintuwo Simon sa-dang damam.
41001031	Mako, Isa Almasih pa-yi ka dakek mintuwo Simon tu, sarato Baliau pacikkan tangannyo, sambia ma-nolong manduduakkan. Sakutiko tu ju-wo, cegaklah damamnyo, inyo lah bi-sa pulo malayani Isa Almasih, sarato jo pangikuik-Nyo.
41001032	Patang arinyo, sasudah matoari tabanam, urang bi mambawok-i kaba-ke Isa Almasih, kasadonyo urang nan sakik, sarato jo urang nan kamasuak-an roh jahek.
41001033	Kasadonyo panduduak kota tu, bi ba-uruang di adok-an ru-mah tu.
41001034	Mako, Isa Almasih banyak mancegakkan urang nan bi ma-idokkan babagai-bagai panyakik, sarato banyak pulo ma-usie roh jahek. Baliau indak mambuliahkan roh-roh jahek tu bi mangecek, dek karano, roh jahek tu tawu, siya Baliau nan sabananyo.
41001035	Bisuak arinyo subuah-subuah buto, Isa Almasih lah jago, sudah tu barang-kek dari rumah. Baliau payi ka tam-paik nan langang di luwa kota, sara-to badowa di sinan tu.
41001036	Tapi, Simon sarato jo kanti-kantinyo, bi payi man-cari Baliau.
41001037	Baru lah basuwo jo Isa Almasih, inyo tu bi bakato, ”Kasadonyo urang sadang bi mancari Angku.”
41001038	Tapi, Isa Almasih manjawauk, ”Molah kito manaruihkan pajalanan kito, ka kota-kota nan lain di sakuli-liang ko. Ambo musti mambaritokan Injil pulo di sinan tu, dek karano, itu-lah mukasuiknyo mangko Ambo ka-mari.”
41001039	Dek karano itu, Isa Almasih pa-yi kian kumari, dikaciyek-annyo da-erah Galilea, sarato bakatubah di ru-mah-rumah ibadaik, sarato ma-usie roh-roh jahek.
41001040	Ado surang urang nan bapanya-kik kulik nan manakuikkan, datang kabake Isa Almasih. Urang tu basilu-tuik sarato jo bakato, ”Jikok Angku lai namuah, Angku lah musti bisa man-cegakkan ambo.”
41001041	Isa Almasih maraso ibo kabake urang tu. Dek karano itu, Baliau awailah urang tu sambia bakato, ”Ambo layi namuah, cegaklah angkau!”
41001042	Sakutiko tu juwo, cegaklah panyakik urang tu.
41001043	Sudah tu, Isa Almasih manyuruah urang tu payi, tapi, Baliau mamparingekkan urang tu bakcando iko,
41001044	”Kana-ilah kecek ambo ko, jan dicuritokan kabake siya-siyanyo, tapi, payilah kabake imam, mintaklah pangakuan dari inyo, baraso angkau iyo lah cegak. Sudah tu, dek karano panyakik ang-kau nan lah cegak tu, mako, payilah pasambahkan karoban, manuruik nan lah diparentahkan dek Musa, sa-bagai tando kabake urang banyak, baraso angkau iyo sabana-bana lah cegak.”
41001045	Urang tu payi, tapi, inyo tatauk juwo mancuritokan kajadian tu dima-dimanyo, dek karano itu, Isa Almasih indak dapek lai jo sacaro tarang-ta-rangan masuak ka kota. Baliau tapa-so tingga di luwa kota, di tampaik nan langang. Tapi, urang tatauk juwo bi tibo kabake Baliau dari babagai-ba-gai nagari.
41002001	Babarapo ari kamudian, Isa Almasih babaliak ka Kapernaum. Mako, pacahlah kaba baraso Baliau sadang ado di rumah.
41002002	Mako, sambuah urang nan bi tibo. Inyo tu bi ba-uruang di sinan tu, sampai indak ado lai tam-paik tagak. Di pintu pun lah bi basa-lingkik umaik mukaluak. Sudah tu, Isa Almasih manyampaikan kaba ba-rito nan dari Allah kabake urang nan banyak tu.
41002003	Samantaro Baliau sadang mangecek, tibolah urang ampek urang, nan ma-osong surang urang nan lum-puah, untuak ka dibawok kabake Isa Almasih.
41002004	Tapi, dek karano urang sa-bana basalingkik, inyo tu indak bIsa doh mambawok urang nan lumpuah tu ka adok-an Isa Almasih. Dek kara-no itu, inyo tu tapaso mambukak atok nan tapek di tantangan Isa Almasih barado. Sasudah tu, inyo turunkan urang nan lumpuah tu jo lapiak ka-tiduarannyo ka bawah.
41002005	Kutiko Isa Almasih maliyek dek takah itu bana iman urang-urang tu, mako, Baliau bakato kabake urang nan lumpuah tu, ”Oih anak-Den, doso-doso angkau lah di-ampuni.”
41002006	Babarapo urang guru ugamo nan sadang bi duduak di sinan tu, muloi bi batanyo-tanyo di dalam atinyo,
41002007	”Bara-ni bana Urang ko mangecek bakcando itu! Inyo lah ma-ino Allah ko. Siya pu-lo urang nan dapek ma-ampuni doso, salain daripado Allah sandiri?”
41002008	Pado wakatu tu juwo, Isa Almasih lah tawu, apo nan dipikiekan dek urang-urang tu. Mako, Baliau bakato, ”Baa mangko angkau bi batanyo-tanyo nan bakcando itu di ati angkau?
41002009	Nama nan labiah mudah: mangatokan, ’Doso angkau lah di-ampuni', atau mangato-kan, ’Tagaklah, kamehilah lapiak kati-duaran angkau, sudah tu bajalanlah'?
41002010	Tapi, kiniko Ambo ka mambuktikan kabake angkau, baraso di muko bumi ko, Anak Manusia bakuwaso untuak ma-ampuni doso.” Sudah tu, Isa Almasih bakato kabake urang nan lumpuah tu,
41002011	”Tagaklah, kamehilah lapiak katidua-ran angkau, sudah tu pulanglah!”
41002012	Urang tu tagak, sarato bagageh mangamehi lapiaknyo, sudah tu, inyo kaluwa, diliyek dek kasadonyo urang nan ado di sinan tu. Urang-urang tu bi tacangang, sarato bi mamuji Allah. Inyo bi bakato, ”Alun ado lai kito ma-liyek kajadian nan bakcando iko!”
41002013	Isa Almasih babaliak baliak ka ta-pi danau Galilea. Sambuah urang nan bi tibo kabake Baliau, nan Baliau ma-aja urang-urang tu.
41002014	Samantaro Isa Almasih sadang bajalan di sinan tu, Baliau manampak surang tukang min-tak pajak, nan banamo Lewi, anak Al-feus, sadang duduak di kantua pajak. Isa Almasih bakato kabake inyo, ”Mo-lah payi jo Ambo.” Mako, Lewi lan-suang tagak, sarato payi manuruik-kan Isa Almasih.
41002015	Kutiko Isa Almasih sadang makan di rumah Lewi, mako, banyak pulo bi tibo tukang mintak pajak nan lain, sa-rato jo urang-urang nan di-anggauk in-dak elok dek masarakaik, bi sato pu-lo makan samo-samo jo Isa Almasih, sarato jo pangikuik-Nyo. Dek karano, banyak di antaro inyo tu nan bi payi manuruikkan Isa Almasih.
41002016	Baba-rapo urang guru ugamo nan dari go-longan Farisi, bi maliyek Isa Almasih makan samo-samo jo tukang mintak pajak, sarato jo urang-urang nan di-anggauk indak elok tu. Mako, inyo tu bi batanyo kabake pangikuik Isa Almasih, ”Baa mangko Guru angkau namuah makan samo-samo jo tukang mintak pajak, sarato jo urang-urang nan indak elok tu?”
41002017	Isa Almasih mandanga, apo nan ditanyokan dek guru-guru ugamo tu, mako, Baliau manjawauk, ”Urang nan siyaik indak mamaralukan tabib doh; tapi, kok urang nan sakik, iyo. Ambo datang, indak untuak ka ma-ajak urang nan maraso dirinyo lah elok doh, ta-pi, Ambo datang kabake urang nan bi badoso.”
41002018	Pado suatu kutiko, pangikuik-pa-ngikuik Yahya Pambaptis, sarato jo urang-urang Farisi, sadang bi bapu-waso. Mako, ado urang nan tibo bata-nyo kabake Isa Almasih, ”Baa mang-ko pangikuik Yahya Pambaptis, sarato jo pangikuik urang Farisi, bi bapu-waso, sadangkan pangikuik Angkau indak?”
41002019	Isa Almasih manjawauk, ”Di kuti-ko alek kawin, apokoh si alek indak bi makan? Jikok marapulai sadang ado juwo lai samo-samo jo si alek tu, tan-tu inyo tu bi makan.
41002020	Tapi, ka tibo masonyo marapulai tu ka di-ambiak dari urang-urang tu. Mako, di kutiko itulah, inyo tu ka bi bapuwaso.
41002021	Indak ado doh urang manumbok baju usang, jo kain paco nan baru. Dek karano, paco panumbok tu ka manyu-suik, mako, inyo ka mancabiak baju usang tu, sainggo batambah lawehlah cabiaknyo.
41002022	Baitu pulo, indak ado doh urang nan mamasuakkan anggur nan baru, ka kampia kulik nan usang. Dek karano di anggur nan baru tu, kam-pia tu bisa cabiak. Akienyo kaduwo-duwonyo samo-samo tabuwang. Ang-gur nan baru, musti dimasuakkan ka kampia kulik nan baru pulo!”
41002023	Ado sakali di ari Sabat, kutiko itu Isa Almasih lalu di satumpak parak gandun, pangikuik-pangikuik-Nyo bi ma-ambiak-i gandun.
41002024	Maliyek nan bakcando itu, mako, bi batanyolah urang-urang Farisi kabake Isa Almasih, ”Baa mangko pangikuik-pangikuik Angkau bi malangga paratuaran uga-mo kito? Jo sacaro bi mangarajokan sasuatu nan ditagah di ari Sabat.”
41002025	-
41002026	Isa Almasih manjawauk, ”Alun adokoh angkau mambaco di Alkitauk, apo nan dipabuwek dek Daud, kuti-ko Abyatar sadang batugeh manjadi imam basa. Di kutiko itu Daud, sa-rato jo pangikuiknyo bi maraso litak paruiknyo, sarato indak ado nan ka dimakan, inyo masuak ka Baithul-mukadis, sarato mamakan roti nan lah dipasambahkan kabake Allah. Nan ro-ti tu inyo barikan pulo kabake pangi-kuik-pangikuiknyo. Padohal, manu-ruik ugamo kito, imam-imam sajolah nan buliah mamakan roti tu.”
41002027	Sudah tu, Isa Almasih bakato pulo, ”Ari Sabat dibuwek untuak manusia; indak manusia doh untuak ari Sabat.
41002028	Dek karano, Anak Manusia adolah Tuhan taradok ari Sabat.”
41003001	Isa Almasih babaliak baliak ka ru-mah ibadaik. Di sinan tu, ado surang urang, nan tangannyo lah mati sabalah.
41003002	Di sinan tu, ado pulo urang-urang nan niyo mancari-cari kasa-lahan Isa Almasih, supayo dapek un-tuak mangadukan Baliau. Mako, inyo tu taruih mamparatikan Baliau, apo-koh Baliau ka mancegakkan urang di ari Sabat.
41003003	Isa Almasih bakato kabake urang nan tangannyo lah mati saba-lah tu, ”Kamarilah, tagaklah di siko, di muko ko.”
41003004	Sudah tu, Baliau bata-nyo kabake urang-urang nan ado di sinan tu, ”Manuruik ugamo, apo nan buliah kito pabuwek di ari Sabat? Ba-buwek baiak, atau babuwek jahek? Manyalamaikkan urang, atau mam-bunuah?” Urang-urang tu anok sajo.
41003005	Sambia maliyek ka sakuliliang, Isa Almasih bangih, tapi, ati Baliau maraso ibo pulo, dek karano, urang-urang tu ta-lampau kareh kapalo. Mako, Baliau bakato kabake urang nan tangannyo lah mati tu, ”Oncongkanlah tangan angkau, ” mako, urang tu ma-oncong-kan tangannyo, nan tangannyo lan-suang cegak.
41003006	Mako, urang-urang Fa-risi bi barangkek dari rumah ibadaik tu, sudah tu, sacapeknyo bi bamupa-kaik, jo babarapo urang nan bapiyak kabake Herodes, untuak ka mambu-nuah Isa Almasih.
41003007	Isa Almasih sarato jo pangikuik-pangikuik-Nyo, bi payi ma-asiangkan diri ka Danau Galilea. Mako, banyak sangaik urang dari Galilea nan bi pa-yi manuruikkan Isa Almasih. Banyak pulo nan datang dari Yudea,
41003008	dari Yerusalem, dari daerah Idumea, da-ri daerah di subarang Yordan, sarato dari daerah di sakuliliang kota-kota di Tirus, sarato jo Sidon. Kasadonyo urang-urang tu bi datang kabake Isa Almasih, dek karano inyo tu lah bi mandanga, tantang sagalo sasuatu nan lah dipabuwek dek Isa Almasih.
41003009	Urang tu sangaik sambuahnyo, sa-inggo Isa Almasih manyuruah pangi-kuik-Nyo manyadiyokan parawu, un-tuak tampaik Baliau tagak, supayo Baliau jan sampai takapik dek urang nan banyak tu.
41003010	Sambuah urang nan lah Baliau cegakkan, sainggo kasa-donyo urang nan sakik tu badasak-dasak, ba-usawo nak ka mandakek-i Isa Almasih, supayo dapek ma-awai Baliau.
41003011	Urang-urang nan kamasuak-an roh jahek, satiyok kali inyo mali-yek Isa Almasih, inyo lansuang sujuik di adok-an Baliau sambia ma-ariak, ”Angkau adolah Anak Allah!”
41003012	Tapi, Isa Almasih managah sa-ngaik, supayo roh-roh jahek tu jan ma-agiah tawu, siya Baliau nan sa-bananyo.
41003013	Kamudian, Isa Almasih man-daki ka sabuwah bukik, sarato ma-imbau urang-urang nan katuju dek Baliau. Urang-urang tu bi tibo,
41003014	su-dah tu, Baliau mamiliah duwo baleh urang di antaro urang nan banyak tu. Baliau bakato, ”Ambo mamiliah ang-kau, supayo angkau bi payi jo Ambo, Ambo ka manyuruah angkau bi pa-yi untuak mangabakan Injil nan dari Allah,
41003015	angkau ka manarimo kuwaso untuak ma-usie roh-roh jahek.”
41003016	Ikolah namo-namo urang nan tapiliah tu: Simon, (nan dinamokan pulo dek Baliau Petrus),
41003017	Yakobus, sarato jo Yahya karek-annyo, iyo-lah, anak-anak Zebedeus (nan ba-duwo ko dibari namo dek Baliau Boanerges, nan aratinyo ”anak gu-ruah"),
41003018	Andreas, Filipus, Barto-lomeus, Matius, Tomas, Yakobus anak Alfeus, Tadeus, Simon Patriot,
41003019	sarato jo Yudas Iskariot, nan mang-kiyanaik-i Isa Almasih.
41003020	Kamudian, Isa Almasih babaliak ka rumah. Tapi, urang nan banyak tu bi tibo pulo baliak bakumpua, saing-go Isa Almasih jo pangikuik-Nyo, in-dak talakik bagai lai bi makan.
41003021	Ado pulo urang nan bi mangatokan, ”Inyo lah gilo!” Kutiko kaluarga Baliau man-danga kecek-kecek nan bakcando itu, mako, bi payilah kaluarga Baliau, un-tuak ka manjapuik.
41003022	Guru-guru ugamo nan datang dari Yerusalem bi mangatokan, ”Inyo lah kamasuak-an Beelzebul! Induak-ang-kang dari roh-roh jahek, nan mam-barikan kuwaso kabake Inyo, untuak ma-usie roh jahek.”
41003023	Mako, Isa Almasih ma-imbau urang nan banyak tu, sarato mancu-ritokan kabake inyo tu, babarapo bu-wah parumpamoan. Isa Almasih baka-to, ”Dima pulo ka mungkin, roh jahek ma-usie roh jahek.”
41003024	”Jikok suatu ka-rajaan bapacah-pacah, dalam kalom-pok-kalompok nan bamusuahan, mako, karajaan tu indak ka batahan.
41003025	Baitu pulo dalam ciyek kaluarga, jikok inyo tu indak saiyo sakato, urang-urangnyo bi bamusuahan, mako, kaluarga tu indak ka elok lai.
41003026	Jikok dalam ka-rajaan Ubilih tajadi silang sangketo, mako, karajaan tu indak ka batahan lamo, lah jaleh ka ilang lanyok.
41003027	Indak surang juwo doh urang nan ka bisa masuak, ka rumah urang nan kuwaik, untuak ka marampok arato-nyo, jikok inyo indak mangabek urang kuwaik tu labiah dulu. Sasudah tu, barulah inyo dapek ma-ambiak ara-to urang kuwaik tu.
41003028	Katawuilah! Jikok urang babuwek doso, atau mangatokan kato-kato nan ma-ino, inyo dapek di-ampuni.
41003029	Tapi, jikok inyo ma-ino Roh Allah, inyo in-dak dapek doh di-ampuni! Dek kara-no kato-kato nan ma-ino Roh Allah tu, adolah doso nan kaka.” (
41003030	IsaAlmasih bakato bakcando itu, dek karano ado urang nan mangatokan, baraso Isa Al-masih kamasuak-an roh jahek.)
41003031	Sasudah tu, mandeh sarato jo dun-sanak-dunsanak Isa Almasih bi tibo. Inyo tu bi manunggu di luwa, sara-to manyuruah urang untuak ma-im-bau Isa Almasih.
41003032	Kutiko itu, sam-buah urang nan sadang bi duduak di sakuliliang Isa Almasih. Urang tu bi bakato kabake Baliau, ”Ngku, urang gaek, sarato jo dunsanak-dunsanak Angku ado di luwa. Inyo tu bi man-cari Angku.”
41003033	Isa Almasih manjawauk, ”Siya-koh nan mandeh Ambo? Siyakoh nan dunsanak-dunsanak Ambo?”
41003034	Kamu-dian, Baliau mancaliak kabake urang-urang nan duduak di sakuliliang Baliau tu, sudah tu bakato, ”Ikolah mandeh Ambo, sarato ikolah dunsanak-dun-sanak Ambo!
41003035	Urang nan layi ma-ngarajokan kahandak Allah, inyolah dunsanak Ambo nan laki-laki, inyo-lah dunsanak Ambo nan padusi, sa-rato inyolah mandeh Ambo.”
41004001	Isa Almasih ma-aja pulo baliak di tapi danau Galilea. Sambuah urang nan mangarumuni Baliau. Dek karano itu, mako payilah Baliau du-duak ka dalam sabuwah parawu di dalam danau, nan urang banyak tu bi tagak di tapi danau.
41004002	Sudah tu, Isa Almasih ma-ajakan banyak parkaro kabake urang-urang tu, jo mamakai parumpamoan. Bakcando ikolah Baliau ma-aja.
41004003	”Dangakanlan! Adolah surang urang paparak payi manyerakkan bi-jo baniah.
41004004	Kutiko inyo sadang ma-nyerakkan bijo baniah, ado bijo ba-niah tu nan jatuah di jalan. Sudah tu tibolah buruang, mako, bijo baniah tu abih dimakan buruang.
41004005	Ado pu-lo nan jatuah di tanah nan babatu-ba-tu, nan tanahnyo tipih. Bijo-bijo ba-niah tu capek tumbuah, dek karano tanahnyo tipih,
41004006	tapi, kutiko matoari muloi nayiak, nan tuneh-tuneh tu mu-loi pulo layua, sudah tu, kariang ma-ti kakeh, dek karano ureknyo indak ta-unjam masuak ka tanah.
41004007	Ado pu-lo bijo baniah nan jatuah di tangah samak baduri. Samak baduri tu tum-buah, sarato manyapikkan tuneh-tu-neh tu, sainggo tuneh tu indak babu-wah.
41004008	Tapi, ado pulo bijo baniah tu, nan jatuah di tanah nan labuak. Bijo baniah tu tumbuah manjadi gadang, sudah tu babuwah, ado nan tigo pu-luah, ado nan anam puluah, ado pulo nan saratuih kali lipek buwahnyo.”
41004009	Sasudah mancuritokan parumpa-moan tu, Isa Almasih bakato, ”Kok ang-kau layi bi batalingo, inok manuang-kanlah apo nan Ambo katokan ko!”
41004010	Kutiko Isa Almasih sadang duduak surang-Nyo, mako, urang-urang nan lah bi mandangakan pangajaran Baliau tu, bi tibo kabake Baliau, samo-samo jo kaduwo baleh pangikuik Baliau. Inyo tu bi mamintak, supayo Baliau mana-rangkan arati dari parumpamoan ca-ko.
41004011	Mako, Isa Almasih bakato kaba-ke urang-urang tu, ”Angkau lah dibari kamampuan untuak mangatawui rasi-yo, tantang baa caro Allah mamaren-tah. Tapi, urang-urang nan di luwa, di-aja jo parumpamoan,
41004012	supayo, ’Inyo tu layi bi taruih juwo mamparatikan, tapi, inyo tu indak tawu apo nan tajadi, inyo tu layi tatauk juwo bi mandanga, tapi, inyo tu indak bi mangarati, itu tajadi, supayo inyo tu jan bi maliyek, sarato jan bi mangarati, supayo, inyo tu jan bi babaliak kabake Allah, sarato Allah ma-ampuni inyo tu.’ ”
41004013	Kamudian, Isa Almasih bakato ka-bake urang-urang tu, ”Jikok angkau indak bi mangarati jo parumpamo-an tu, dima pulo ka mungkin angkau dapek bi mangarati, jo parumpamo-an nan lain?
41004014	Urang nan manyerak-kan bijo baniah, adolah urang nan ma-nyampaikan kato-kato Allah.
41004015	Bijo baniah nan jatuah di jalan, ibaraik urang-urang nan layi bi mandanga kato-kato Allah. Baitu inyo manda-nga, Ubilih tibo ma-ambiak apo nan lah diserakkan di atinyo tu.
41004016	Bijo ba-niah nan jatuah di tanah nan baba-tu-batu, ibaraiknyo, urang-urang nan baitu mandanga kato-kato Allah tu, inyo lansuang manarimonyo jo saca-ro sanang ati.
41004017	Tapi, kato-kato Allah tu, indak tumbuah ba-urek dalam ati-nyo, sainggo indak tahan lamo. Baitu inyo manangguangkan kasusahan, atau aniayo, dek karano di kato-kato Allah tu, inyo tu lansuang bi maro-taik.
41004018	Bijo baniah nan jatuah di ta-ngah samak baduri, ibaraiknyo, urang nan layi namuah manarimo kato-ka-to Allah tu,
41004019	tapi, inyo cameh tan-tang iduiknyo, nan katuju dek inyo iduik basanang-sanang. Napasu un-tuak mandapekkan babagai-bagai ka-inginan, masuak ka atinyo. Dek ka-rano itu, kato-kato nan dari Allah tu, ta-impik dalam atinyo, sainggo indak babuwah.
41004020	Bijo baniah nan jatuah di tanah nan labuak, ibaraiknyo, urang nan layi namuah mandangakan ka-to-kato Allah, namuah pulo manga-rajokannyo, mako, inyo tu ka babu-wah labek, ado nan tigo puluah, ado nan anam puluah, malah ado nan sa-ratuih kali lipek asienyo.”
41004021	Salanjuiknyo Isa Almasih bakato pulo, ”Adokoh urang nan ma-iduik-i dama togok, sudah tu, inyo songkok jo embe, atau inyo latakkan di bawah tampaik tidua? Nan galiknyo, lah mus-ti inyo latakkan di ateh rengkaknyo.
41004022	Indak ado doh nan ta-andok, nan in-dak ka kaliyatan; sarato indak ado doh rasiyo, nan indak ka tabukak.
41004023	Dek karano itu, siya nan layi batalingo, da-ngakanlah nan Ambo katokan ko!”
41004024	Sudah tu, Isa Almasih bakato pu-lo, ”Paratikanlah apo nan angkau da-ngakan ko! Ukuaran nan angkau pakai untuak pa-ukua urang lain, itu pulo nan ka dipakai dek Allah untuak pa-ukua angkau sarato malahan dila-biahi lai daripado itu.
41004025	Dek karano, urang nan lah mampunyoi, ka dibari labiah banyak lai; tapi, urang nan in-dak mampunyoi, saketek nan ado dek inyo tu, ka di-ambiak pulo.”
41004026	Isa Almasih manyambuang baliak pambicaroan Baliau, ”Jikok Allah ma-marentah sabagai Rajo, ka-adaannyo dapek di-ibaraikkan, bakcando urang nan manyerakkan bijo baniah di pa-raknyo.
41004027	Malam ari inyo lalok; siang ari inyo jago. Samantaro itu, bijo-bijo baniah tu taruih juwo bi tumbuah, sarato batambah gadang. Tapi, baa caro-nyo bijo-bijo baniah tu tumbuah, sarato batambah gadang, urang tu indak tawu doh.
41004028	Tanah tu, jo sacaro sandirinyo mangaluwakan asie: mulo-mulo tang-kai gandunnyo, kamudian sagangnyo, sudah tu barulah buwahnyo.
41004029	jikok gandun tu lah masak, mako, muloilah urang manyabik, dek karano lah tibo masonyo untuak manuwai.”
41004030	Isa Almasih batanyo pulo, ”Jikok Allah mamarentah, jo apolah nan ka dapek kito ibaraikkan? Apolah conto nan dapek kito pakai, untuak ka pana-rangkannyo?
41004031	Jikok Allah mamaren-tah, mako, ka-adaannyo ibaraik nan bakcando: Sa-incek bijo sasawi, nan ditanamkan urang di tanah. Bijo sa-sawi, adolah bijo nan paliang aluih di antaro sagalo bijo.
41004032	Tapi, jikok inyo lah tumbuah, batangnyo manjadi nan labiah gadang di antaro tinam-tinam-an. Daun sangkaknyo, sangaik rim-bunnyo, sainggo bi tibolah buruang, untuak mambuwek sarang di bawah daunnyo nan rimbun.”
41004033	Baitulah caronyo Isa Almasih ma-aja urang, Baliau banyak mamakai iharaik-ibaraik nan bakcando itu, layi sampai dima urang-urang tu bisa ma-ngarati.
41004034	Isa Almasih tatauk mama-kai parumpamoan, jikok Baliau ma-aja urang-urang tu. Tapi, jikok Baliau jo pangikuik-Nyo sajo, Baliau mana-rangkannyo jo sacaro nan jaleh.
41004035	Di ari tu, kutiko ari lah sanjo, Isa Almasih bakato kabake pangikuik-Nyo, ”Molah kito balayie ka subarang danau.”
41004036	Mako, Isa Almasih sarato jo pa-ngikuik-pangikuik-Nyo, bi nayiak ka parawu, sudah tu barangkek, sarato maninggakan urang nan banyak tu di tapi danau. Parawu-parawu nan lain ado pulo di sinan tu. Mako, muloilah Isa Almasih balayie sarato jo pangi-kuik-pangikuik-Nyo.
41004037	indak bara la-mo antaronyo, tibolah angin limbubu. Ombak muloi ma-antam parawu tu, ayie lah masuak ka dalam, sainggo pa-rawu tu lah ampia panuah dek ayie.
41004038	Isa Almasih sadang lalok, di saba-lah ka ikua parawu, Baliau mampaka-lang banta. Pangikuik-pangikuik-Nyo manjagokan Baliau. Inyo tu bi baka-to, ”Angku Guru, apokoh Angku in-dak paduli, jikok kito cilako?”
41004039	Mako, jagolah Isa Almasih, Baliau ariaklah angin limbubu tu, sarato ba-kato kabake danau tu, ”Tananglah, jan manggilo juwo!” Angin pun rado, nan danau tu manjadi tanang satanang-tanangnyo.
41004040	Sudah tu, Isa Almasih bakato kabake pangikuik-pangikuik-Nyo, ”Baa mangko angkau bi takuik? Baa mangko angkau indak bi picayo kabake Ambo?”
41004041	Mako, inyo tu bi tabik takuik, sa-rato bi bakato sasamo inyo, ”Siya Baliau ko nan sabananyo, sainggo angin jo ombak bi patuah kabake Baliau.”
41005001	Kamudian, Isa Almasih sarato jo pangikuik-Nyo, tibo di suba-rang Danau Galilea, di daerah Gerasa.
41005002	Baitu Isa Almasih turun dari para-wu, Baliau didatangi dek surang la-ki-laki, nan kaluwa dari guwo-guwo kubuaran.
41005003	Urang tu dikuwasoi dek roh jahek, inyo tingga di kubuaran-kubuaran. Inyo indak bisa lai dika-bek; biyapun jo rantai.
41005004	Lah acok kaki atau pun tangannyo dipilanggu, tapi, rantai pilanggu tu diputuihkannyo, basi nan dipasang di kakinyo diku-pak-inyo. Inyo kuwaik sangaik, sainggo indak surang juwo doh urang nan bisa mamacikkannyo.
41005005	Siang malam inyo bakuliliang-kuliliang di kubua-ran, sarato jo di bukik-bukik, sambia ma-ariak-ariak, sarato malukoi ba-dannyo jo batu.
41005006	Kutiko dari jauah inyo manampak Isa Almasih tibo, inyo balari-lari ma-ngaja-i, sudah tu sujuik di adok-an Isa Almasih.
41005007	Jo suwaro nan kuwaik inyo ma-ariak, ”Oih Isa Almasih, Anak Allah Nan Mahatenggi! Ka Angkau panga-kan ambo ko? Karano dek Allah, am-bo mambana, janlah ambo ditangani!” (
41005008	Mangko inyo bakato bakcando itu, dek karano Isa Almasih lah bakato ka-bake inyo, ”Oih roh jahek, kaluwalah angkau dari urang ko!”)
41005009	Mako, Isa Almasih batanyo kabake inyo, ”Siyakoh namo angkau?” Urang tu manjawauk, ”Namo ambo ’Legiun' —dek karano, kami ko banyak sangaik!”
41005010	Ba-ulang kali inyo mam-bana-bana kabake Isa Almasih, supa-yo Baliau jan ma-usie roh-roh jahek tu kaluwa dari daerah tu.
41005011	Dakek tampaik tu, ado babi nan sangaik banyak, nan sadang bi man-cari makan di lereang bukik.
41005012	Roh-roh jahek tu mambana kabake Isa Almasih, ”Suruahlah kami masuak ka dalam babi nan banyak tu.”
41005013	Isa Almasih layi satuju. Dek karano itu, roh-roh jahek tu bi kaluwa dari urang tu, su-dah tu, inyo bi masuak ka dalam babi nan banyak tu. Kasadonyo babi tu bi lari, sarato bi tajun dari tapi tabiang, bi masuak ka dalam danau, abih ma-ti bi karam -- kasadonyo ado kiro-ki-ro duwo ribu ikua banyaknyo.
41005014	Tukang-tukang gubalo babi tu bi lari, sarato bi payi mancuritokan ka-jadian tu di kota, sarato di kampuang nan di sakuliliang tu. Sudah tu, urang-urang tu bi kaluwa untuak maliyek apo nan lah tajadi.
41005015	Inyo tu bi tibo kaba-ke Isa Almasih, sarato maliyek urang nan kamasuak-an roh jahek tu, sadang duduak di sinan tu. Inyo lah babaju, pikierannyo lah babaliak ka nan bana. Mako, kasadonyo urang-urang tu bi tabik takuik.
41005016	Urang-urang nan lah bi maliyek sandiri, tantang kaja-dian urang gilo tu, sarato jo kajadi-an babi tu, bi mancuritokan sagalo apo nan lah tajadi.
41005017	Sudah tu, pan-duduak di daerah tu bi mamintak, su-payo Isa Almasih barangkek dari da-erah inyo tu.
41005018	Kutiko Isa Almasih nayiak ka pa-rawu, urang nan tadinyo dikuwasoi dek roh jahek tu, mamintak kabake Isa Almasih, supayo inyo buliah pa-yi jo Baliau.
41005019	Tapi, Isa Almasih indak mambu-liahkan, Baliau bakato, ”Pulanglah, agiah tawulah kabake sanak sudaro angkau, apo nan lah dipabuwek dek Tuhan taradok angkau, sarato baralah ka eloknyo Baliau kabake angkau!”
41005020	Mako, payilah urang tu, sarato muloilah inyo mancuritokan di da-erah Sapuluah Koto, apo nan lah di-pabuwek dek Isa Almasih kabake inyo. Kasadonyo urang bi tacangang man-dangakan curitonyo tu.
41005021	Isa Almasih babaliak baliak ka su-barang danau. Tibo di tapi danau tu, sambuah urang nan bi tibo ba-uruang di sakuliliang Isa Almasih.
41005022	Tibolah surang urang nan banamo Yairus. Inyo adolah surang pamimpin rumah iba-daik di kota tu. Kutiko inyo maliyek Isa Almasih, mako, sujuiklah inyo di adok-an Baliau,
41005023	sarato bakato mam-bana sangaik, ”Ngku, anak ambo nan padusi, sadang sakik lah ampia ka ma-ti. Maringanilah Angku datang, untuak ma-awai anak ambo tu, supayo inyo cegak, sarato jan sampai mati!”
41005024	Mako, Isa Almasih payi samo-samo jo Yairus. Sambuah urang nan bi manu-ruikkan Baliau, sarato bi basalingkik-salingkik di sakuliliang Baliau.
41005025	Di antaro urang nan banyak tu, ado pulo surang padusi, nan lah duwo baleh tawun sakik pandarahan, nan ba-ubuangan jo haidnyo.
41005026	Kasadoyo aratonyo lah abih dijuwa, untuak pam-bayie ubek ka tabib, tapi, indak ado doh nan bisa mancegakkan inyo, ma-lahan panyakiknyo batambah barek.
41005027	Urang padusi tu lah banyak man-danga kaba tantang Isa Almasih. Ma-ko, kutiko urang sadang basalingkik-salingkik tu, inyo manyalingkik pulo untuak mandakek-i Isa Almasih dari balakang,
41005028	dek karano, manuruik agak-agaknyo, ”Asa ambo dapek sajo ma-awai jubah Baliau, mako, panya-kik ambo lah musti cegak!”
41005029	Inyo dapek ma-awai jubah Isa Almasih, nan sakutiko tu juwo, sa-kik pandarahannyo cegak. Inyo dapek marasokan baraso inyo lah siyaik.
41005030	Di kutiko itu pulo, Isa Almasih ma-rasokan, baraso ado kuwaso nan ka-luwa dari diri-Nyo. Dek karano itu, Baliau mancaliak kabake urang nan banyak, sambia batanyo, ”Siya nan ma-awai jubah Ambo?”
41005031	Pangikuik-pangikuik Baliau bi ba-kato, ”Angku kan lah maliyek sandi-ri, bara ka sambuahnyo urang nan basalingkik-salingkik di sakuliliang Angku. Tapi, Angku batanyo juwo ka-bake kami, siya urang nan ma-awai Angku?”
41005032	Tapi, Isa Almasih taruih juwo man-caliak ka sakuliliang Baliau, untuak mancari siya urang nan lah ma-awai Baliau.
41005033	Urang padusi tu, nan lah ta-wu apo nan lah tajadi jo dirinyo, inyo manggaretek katakuik-an, sarato su-juik di adok-an Isa Almasih, sarato ma-akui sagalo apo nan lah inyo pa-buwek.
41005034	Mako, Isa Almasih bakato kabake urang padusi tu, ”Oih anak Ambo, dek karano angkau picayo kaba-ke Ambo, itu mangkonyo angkau cegak! Pulanglah jo sanang salamaik. Panya-kik angkau lah cegak kasadonyo!”
41005035	samantaro Isa Almasih sadang ma-ngecek juwo lai, mako, babarapo urang pisuruah datang dari rumah Yairus. Inyo tu bi bakato kabake Yairus. ”Anak angku lah maningga, indak usah lai angku mampaseso Angku Guru pulo.”
41005036	Tapi, Isa Almasih indak mampa-dulikan, apo nan dikatokan dek urang-urang tu, Isa Almasih bakato kabake Yairus, ”Jan takuik pulo lai, picayo sa-jolah!”
41005037	sudah tu, Isa Almasih taruih juwo bajalan, tapi, Baliau indak mambu-liahkan urang bi manuruikkan Baliau, salain dari Petrus, sarato Yakobus jo Yahya nan badunsanak.
41005038	Kutiko inyo tu lah bi tibo di alaman rumah Yairus, Isa Almasih mandanga ado suwaro nan ma-iruak, sarato tadanga pulo ratok jo tangih nan manggagau-gagau.
41005039	Mako, Isa Almasih masuak ka dalam rumah, Baliau bakato kabake urang-urang tu, ”Baa mangko bi ma-eboh, sarato bi ma-nangih? Anak ko indak baa-baa bagai doh ko; inyo hanyo talalok!”
41005040	Urang-urang tu bi manggalakkan Isa Almasih. Mako, Baliau manyuruah urang-urang tu bi kaluwa kasadonyo. Sudah tu, Baliau ma-ajak urang gaek anak tu, sarato jo katigo urang pangi-kuik-Nyo, bi masuak ka dalam biliak anak tu.
41005041	Isa Almasih mamacikkan tangan anak tu, sarato bakato, ”Talita kum, ” nan aratinyo adolah, ”Oih anak padusi, Ambo bakato kabake angkau: jagolah!”
41005042	Anak gadih tu lansuang jago, su-dah tu inyo bajalan. (Umuanyo lah du-wo baleh tawun.) Kasadonyo urang nan bi mancaliak kajadian tu, bi tacangang sangaik!
41005043	Tapi, Isa Almasih sabana-bana managah, supayo urang-urang tu, jan bi mancuritokan kajadian tu kaba-ke siya-siyanyo. Sudah tu, Baliau baka-to, ”Agiah makanlah anak ko.”
41006001	Dari tampaik tu, Isa Almasih pu-lang manuju kampuang-Nyo, samo-samo jo pangikuik-Nyo bagai.
41006002	Di ari Sabat, Baliau ma-aja di rumah iba-daik. Banyak urang nan ado di sinan tu. Kutiko urang-urang tu mandanga tantang pangajaran Isa Almasih, inyo tu bi tacangang sangaik. Inyo tu bi ba-kato sasamo inyo, ”Dari ma Inyo ko mandapekkan sagalo pangatawuan tu? Pangatawuan apokoh nan ado di Inyo ko? Baa caronyo, kok Inyo bisa mam-pabuwek mukjizat?
41006003	Indak koh Inyo ko tukang kayu, anak Maryam, Inyo ko kan badunsanak jo Yakobus, jo Yoses, jo Yudas sarato jo Simon? Iyo, dunsa-nak-dunsanak-Nyo nan padusi pun bi tingga di siko pulo.” Dek karano itu, urang-urang tu indak bi namuah ma-narimo kadatangan Baliau.
41006004	Mako, Isa Almasih bakato kabake urang-urang tu, ”Nan biasonyo, nabi tu di aromaik-i dima-dimanyo, sala-in daripado di kampuangnyo, atau di antaro sanak sudaronyo atau di ta-ngah kaluarganyo.”
41006005	Di tampaik tu, indak ciyek juwo doh Isa Almasih mampabuwek muk-jizat, salain daripado mancegakkan babarapo urang nan sakik, jo sacaro malatakkan tangan Baliau ka badan urang nan sakik tu.
41006006	Baliau eran, baa mangko urang-urang tu indak bi na-muah picayo. Kamudian, Isa Almasih payi ka kampuang-kampuang nan ado di sa-kuliliang tu, sambia ma-aja.
41006007	Baliau ma-imbau kaduwo baleh urang pangi-kuik-Nyo, sudah tu, ma-utuih inyo tu payi baduwo-baduwo, sarato mamba-ri kuwaso kabake inyo tu, untuak ma-usie roh-roh jahek.
41006008	Baliau mambari pitunjuak nan bakcando iko kabake inyo tu, ”Janlah angkau mambawok sabuwah alah juwo dalam pajalanan, salain daripado tungkek. Jan mam-bawok nan ka dimakan, atau kam-pia sidakah, atau pun pitih.
41006009	Pakailah tarompa, tapi, jan mambawok baju duwo alai.”
41006010	Baliau bakato pulo, ”Jikok angkau masuak ka sabuwah rumah, tinggalah di rumah tu, sampai angkau barangkek pulo dari kota tu.
41006011	Tapi, jikok angkau tibo di suatu tampaik, nan urang-urang di sinan tu indak bi namuah manarimo angkau, sarato in-dak namuah ma-iyokan kecek angkau, mako, barangkeklah dari tampaik tu. Sarato kipehkanlah abu nan lakek di tapak kaki angkau, sabagai paringek-tan kabake urang-urang tu!”
41006012	Mako, bi barangkeklah kaduwo baleh urang pangikuik Isa Almasih tu. Inyo tu bi payi mangabakan barito nan dari Allah, baraso, umaik manu-sia musti bi batobaik dari sagalo do-so-dosonyo.
41006013	Pangikuik-pangikuik Isa Almasih tu, banyak ma-usie roh-roh jahek, mambaruikkan minyak zaitun ka urang nan sakik, sarato jo mance-gakkannyo.
41006014	Kaba barito tantang sagalo kaja-dian tu, sampai juwo kabake Rajo He-rodes, dek karano, namo Isa Almasih lah tamusawua dima-dimanyo. Ado urang nan mangatokan, baraso ”Yahya Pambaptis nan lah iduik baliak! Itu-lah sabauknyo, mangko Baliau punyo kuwaso untuak mampabuwek sagalo mukjizat tu.”
41006015	Tapi, urang-urang nan lain bi ma-ngatokan, ”Baliau tu adolah Elia.” Ado pulo urang nan mangatokan, ”Baliau tu adolah nabi, samo jo bak-cando salah surang nabi di jaman sa-isuak.”
41006016	Kutiko Herodes mandanga nan baitu, inyo bakato, ”Iko lah jaleh Yahya Pambaptis ko, dulu, kapalonyo lah den suruah pancuang dek urang. Kiniko, inyo ko nan lah iduik baliak!”
41006017	Dek karano sabalun itu, Herodes lah manyuruah urang untuak manangkok Yahya, sarato mamasuakkannyo ka pinjaro. Mangkonyo Herodes batin-dak bakcando itu, dek karano parkaro si Herodias, bini karek-annyo Filipus, nan lah dipabini dek Herodes,
41006018	nan tantang parkaro itu, Yahya lah acok kali mamparingekkan Herodes, bak-cando iko, ”Sabananyo, indak buliah doh angkau mampabini, bini karek-an angkau tu!”
41006019	Itulah sabauknyo, mangko Herodi-as sabana mandandam kabake Yahya, sarato niyo nak ka mambunuah Yah-ya, tapi, inyo indak dapek jalan un-tuak ma-ujuikkan mukasuiknyo tu, dek karano di-alang-alangi dek He-rodes.
41006020	Sabauk Herodes lah manyu-ruah urang untuak manjago kasala-maiktan Yahya di pinjaro, dek karano inyo takuik kabake Yahya. Inyo tawu, baraso Yahya adolah urang baiak nan di-utuih dek Allah. Itu taraso bana dek Herodes, jikok Yahya mangecek, inyo suko juwo mandangakan, biya-pun inyo rasah sangaik dek kato-ka-to Yahya tu.
41006021	Akienyo, dapek juwolah wakatu nan tapek dek Herodias, di kutiko ari ulang tawun Herodes. Kutiko itu He-rodes ma-adokan alek, untuak kasado-nyo pagawai tenggi di karajaan, sara-to jo kumandan-kumandan, sarato jo pamuko-pamuko masarakaik Galilea.
41006022	Di kutiko alek tu, anak gadih Hero-dias tagak manari, tariannyo tu saba-na manyanangkan ati Herodes, sarato manyanangkan ati tamu-tamunyo pu-lo. Mako, Herodes bakato kabake anak gadih tu, ”Apo nan katuju dek angkau, mintak sajolah. Apo sajo nan ka ang-kau mintak, ka den barikan!”
41006023	Mako, Herodes bajanji kabake anak gadih tu, sarato jo basumpah. Herodes bakato, ”Apo sajo nan ka angkau mintak, ka den barikan, biyapun, sapaduwo dari kara-jaan den ko, jikok angkau niyo!”
41006024	Mako, payilah anak gadih tu ka-luwa, untuak batanyo ka mandehnyo, ”Biyai, apo nan elok nan ka ambo min-tak?” Mandehnyo manjawauk, ”Mintaklah kapalo si Yahya Pambaptis.”
41006025	Anak gadih tu bagageh babaliak ka Herodes, sarato bakato, ”Ambo ni-yo mamintak kapalo Yahya Pambap-tis, dibarikan kabake ambo kiniko ju-wo di ateh talam!”
41006026	Mandanga pintak anak gadih tu, sangaik sadiahnyo ati Herodes. Tapi, inyo indak dapek lai manulak pintak tu, dek karano, inyo lah basumpah di adok-an tamu-tamunyo.
41006027	Inyo lan-suang mamarentahkan surang panga-walnyo, untuak payi ma-ambiak ka-palo Yahya Pambaptis. Mako, payilah saradadu tu ka pinjaro, sarato maman-cuang kapalo Yahya.
41006028	Kamudian, inyo mambawok kapalo Yahya tu di ateh talam, sarato manyarahkannyo kabake anak gadih tu. Nan anak gadih tu, mambarikannyo pulo kabake man-dehnyo.
41006029	Kutiko pangikuik-pangikuik Yahya bi mandanga kajadian tu, ma-ko, inyo tu bi payi manjapuik mayik Yahya, sudah tu inyo kubuakan.
41006030	Kamudian, rasul-rasul nan di-utuih dek Isa Almasih tu, lah bi ba-baliak baliak, sarato bi bakumpua jo Isa Almasih. Inyo tu bi mancuritokan kabake Baliau, sagalo apo nan lah inyo karajokan, sarato nan lah inyo ajakan.
41006031	Sambuah urang nan bi tibo, sam-buah pulo urang nan bi payi, sainggo Isa Almasih jo pangikuik-Nyo, indak talakik bagai lai makan. Dek karano itu, Isa Almasih bakato kabake pangi-kuik-Nyo, ”Molah kito payi ka tampaik nan langang, di sinan kito bisa ma-asiangkan diri, buliah angkau dapek bi barangah agak sabanta.”
41006032	Mako, inyo tu bi barangkek jo parawu, ma-nuju ka tampaik nan langang.
41006033	Tapi, banyak urang nan bi ma-nampak, baraso inyo tu lah bi barang-kek dari tampaik tu, sarato bi tawu pulo siya inyo tu, sarato kama nan inyo tuju. Jadi, urang-urang nan da-ri kasadonyo kota di daerah tu, bi pa-yi balari-lari malalui jalan darek, un-tuak mandawului Isa Almasih sarato jo pangikuik-pangikuik-Nyo.
41006034	Ku-tiko Isa Almasih turun dari parawu, Baliau manampak urang nan banyak. Baliau maraso ibo kabake urang-urang tu, dek karano inyo tu, lah ibaraik domba nan indak bagubalokan. Ma-ko, Baliau muloi ma-aja tantang ba-nyak parkaro kabake urang-urang tu.
41006035	Kutiko ari lah sanjo, pangikuik-pa-ngikuik Isa Almasih bi bakato kabake Baliau, ”Ari lah ampia ka malam, nan tampaik ko tapancie.
41006036	Labiah elok Angku manyuruah urang-urang ko bi payi, supayo inyo tu dapek mamba-li nan ka dimakan, di jorong-jorong, atau di kampuang-kampuang nan ado di sakuliliang ko.”
41006037	Mako, Isa Almasih manjawauk, ”Angkau sajolah, nan ka mambari ma-kan urang-urang ko.” Tapi, inyo tu bi bakato kabake Baliau, ”Ndeh Ngku, apokoh kami mus-ti mambali roti sa-arago duwo ratuih pitih perak, untuak pa-agiah makan urang nan sabanyak ko?”
41006038	Mako, Isa Almasih batanyo, ”La-yi bara roti nan ado di angkau? Cu-bolah caliak.” Sasudah inyo tu bi payi maliyek, inyo tu bi bakato, ”Roti ado limo bu-wah, sarato ikan ado duwo ikua, itu-nyo nan ado.”
41006039	Sudah tu, Isa Almasih manyuruah kasadonyo urang tu, bi duduak ba-um-puak-umpuak di rumpuik nan ijau.
41006040	Urang-urang tu pun bi duduak jo sacaro taratur, ba-umpuak-umpuak. Ado nan saratuih urang sa-umpuak, ado pulo nan limo puluah urang sa-umpuak.
41006041	Kamudian, Isa Almasih ma-ambiak roti nan limo buwah tu, sarato jo ikan nan duwo ikua tu, su-dah tu, Baliau maningadah ka langik, sarato batarimo kasih kabake Allah. Sasudah tu, Baliau mambalah-balah roti tu jo tangan-Nyo, sarato mamba-rikannyo kabake pangikuik-pangikuik-Nyo, untuak ka dibagi-bagikan kabake urang nan banyak tu. Nan ikan nan duwo ikua cako, dibagi-bagikan pu-lo kabake urang-urang tu kasadonyo.
41006042	Kasadonyo urang-urang tu bi ma-kan sampai kanyang.
41006043	Kamudian, makanan nan balabiah, dikumpuakan dek pangikuik-pangikuik Isa Almasih — kasadonyo ado duwo baleh katidiang panuah, labiahnyo.
41006044	Urang laki-laki nan makan roti itu, ado kiro-kiro li-mo ribu urang banyaknyo.
41006045	Sasudah tu, Isa Almasih sacapek-nyo manyuruah pangikuik-pangikuik-Nyo bi barangkek jo parawu, manda-wului Baliau ka Betsaida di subarang danau, samantaro itu Baliau manyu-ruah urang nan banyak tu bi pulang.
41006046	Sasudah malapeh urang nan banyak tu bajalan, Isa Almasih payi ka bukik untuak badowa.
41006047	Kutiko ari lah ma-lam, parawu pangikuik-pangikuik Isa Almasih, lah tibo di tangah-tangah da-nau, sadangkan nan Isa Almasih sandi-ri, di darek juwo lai.
41006048	Baliau manam-pak pangikuik-pangikuik-Nyo sadang bi basangkan mandayuang parawu tu, dek karano parawunyo manyonsong angin. Dek karano itu, kiro-kiro antaro pu-kua tigo jo pukua anam pagi, Baliau ti-bo bajalan kaki di ateh ayie kabake pa-ngikuik-Nyo tu. Nan Baliau taruih juwo bajalan, icak-icak ka mandawului pa-rawu tu.
41006049	Kutiko pangikuik-Nyo tu bi manampak Isa Almasih bajalan di ateh ayie, pangikuik-Nyo tu bi manyangko Baliau tu antu,
41006050	sainggo inyo tu bi ma-makiak-makiak katakuik-an. Dek kara-no, inyo tu kasadonyo lah bi manampak Baliau, nan inyo tu bi takajuik sangaik Tapi, Isa Almasih lansuang bakato kabake pangikuik-Nyo tu, ”Tananglah! Ambo Isa Almasih ko. Jan takuik!”
41006051	Sudah tu, Isa Almasih nayiak ka parawu tu, nan angin pun rado. Pa-ngikuik-pangikuik Baliau tu bi taca-ngang sangaik.
41006052	Mukjizat tantang roti nan limo buwah tu, alun lai da-pek dipahami dek inyo tu. Sulik dek inyo tu untuak bi mangarati.
41006053	Kutiko lah tibo di subarang danau, inyo tu balabuah di Genesaret.
41006054	Kutiko inyo tu bi kaluwa dari parawu, urang-urang nan di sinan tu capek bi tawu, baraso nan datang tu iyolah Isa Almasih.
41006055	Mako, inyo tu bi balari-lari, payi ma-imbaukan kian kumari di kaciyek-annyo daerah tu, sarato mambawok-i urang-urang nan sakik di ateh lapiak, kabake Isa Almasih. Jikok inyo tu bi mandanga, baraso Isa Almasih ado di suatu tampaik, mako, inyo tu bi mam-bawok-i pulo urang-urang nan sakik ka sinan tu.
41006056	Dimano sajo Isa Alma-sih barado—biya di kampuang, biya di kota, atau pun di jorong-jorong— ka sinan pulolah urang-urang bi tibo, untuak malatakkan urang-urangnyo nan sakik di tanah lapang. Sudah tu, inyo tu bi sabana mamintak kabake Isa Almasih, supayo urang-urang nan sakik tu, dibuliahkan ma-awai jubah Isa Almasih, biya pun hanyo ujuang-nyo sajo. Kasadonyo urang sakik nan bi ma-awai jubah Baliau, bi cegak pa-nyakiknyo.
41007001	Sakalompok urang Farisi, sarato jo babarapo urang guru uga-mo Yahudi dari Yerusalem, bi datang kabake Isa Almasih.
41007002	Inyo tu bi ma-nampak babarapo urang pangikuik Isa Almasih, bi makan jo tangan nan indak barasiah manuruik ugamo, pangikuik Baliau tu, indak mambasuah tangannyo labiah dulu manuruik pa-ratuaran ugamo.
41007003	Urang-urang Farisi, sarato jo ka-sadonyo urang Yahudi, sangaik bi pa-tuahnyo ma-ikuik-i adaik istiadaik ni-niak muyangnyo. Inyo tu indak ka bi makan doh, jikok inyo tu alun mam-basuah tangan manuruik caro-caro nan lah ditantukan.
41007004	Apo nan inyo bali di pasa, alun ka inyo makan lai, jikok alun dibasuah talabiah dulu. Sa-rato sambuah lai atuaran-atuaran nan lain dari niniak muyangnyo, nan inyo pacik arek; umpamonyo atuaran mam-basuah cawan, mambasuah mangkuak, sarato jo mambasuah pakakeh-paka-keh timbago.
41007005	Dek karano itu, urang-urang Fa-risi, sarato jo guru-guru ugamo tu, bi batanyo kabake Isa Almasih, ”Baa mangko pangikuik-pangikuik Angkau tu, indak bi mambasuahi tangan ma-nuruik atuaran sabalun makan? Apo sabauknyo mangko inyo tu indak bi namuah, manuruikkan adaik istiadaik niniak muyang kito?”
41007006	Isa Almasih manjawauk, ”Angkau urang munapiak! Tapek bana apo nan lah dinubuwaikkan dek Yesaya tan-tang diri angkau, iyolah, ’Allah bakato bakcando iko, Urang-urang tu manyambah Den, hanyo jo kato-katonyo sajo, tapi nan atinyo, jauah dari Den.
41007007	Subawo inyo tu bi manyambah Den, dek karano, paratuaran manusia nan inyo ajakan, sa-olah-olah bakcando itu paratuaran-Den!’
41007008	Parentah-parentah Allah angkau cayahkan, atuaran-atuaran manusia, angkau pacik arek-arek.”
41007009	Sudah tu, Isa Almasih bakato pulo, ”Angkau sabana santiang ma-ilakkan parentah Allah, supayo dapek mampatahankan, ajaran angkau sandiri.
41007010	Musa lah mambari parentah nan bakcando iko, ’Aromaik-ilah apak sa-rato jo mandeh angkau.’ sarato, ’Kok ado urang nan mangato-ngatoi apak-nyo, atau mandehnyo, mako, inyo mus-ti di ukun mati.’
41007011	Tapi, angkau ma-ajakan nan bakcando iko: Jikok ado urang nan bakato kabake urang ga-eknyo, ’Apo nan samustinyo nan ka ambo barikan ka untuak apak, sarato jo ka untuak biyai, lah ambo pasam-bahkan kabake Allah.’
41007012	mako, ang-kau malapehkan urang tu, dari tang-guang jawauknyo, untuak mambalo urang gaeknyo.
41007013	Jadi, ajaran angkau sandiri, itu nan angkau ajakan kabake urang nan banyak, angkau lah man-dutokan kato-kato Allah. Sambuah lai atuaran-atuaran lain nan bakcan-do itu, nan angkau pabuwek.”
41007014	Sudah tu, Isa Almasih ma-imbau pulo baliak urang nan banyak tu, sara-to bakato kabake inyo tu, ”Dangakan-lah apo nan Ambo katokan ko, supayo angkau buliah bi mangarati!
41007015	Indak nan dari luwa nan masuak ka tubuah doh, nan manajihkan urang. Tapi, saba-liaknyo, apo nan kaluwa dari tubuah, itulah nan manjadikan urang banajih.
41007016	Jadi, kok angkau layi bi batalingo, dangakanlah kecek Ambo ko.]"
41007017	Isa Almasih barangkek maning-gakan urang nan banyak tu, sarato masuak ka dalam rumah, pangikuik-pangikuik-Nyo bi batanyo kabake Ba-liau, apo mukasuiknyo parumpamoan tu.
41007018	Mako, Isa Almasih bakato kaba-ke inyo tu, ”Apokoh angkau alun ju-wo lai bi mangarati? Apokoh angkau indak bisa bi mangarati, baraso nan masuak ka tubuah urang, indak bisa doh manajihkannyo?
41007019	Dek karano, apo nan masuak tu, indak malalui ati doh, tapi, malalui paruik, sudah tu ka-luwa baliak.” Jo kato-kato nan baitu, ba-arati Isa Almasih manyatokan, ba-raso kasadonyo makanan ala.
41007020	Sudah tu, Isa Almasih bakato pulo, ”Apo nan kaluwa dari muluik urang, itulah nan mangumuahkan inyo.
41007021	Dek karano, datangnyo dari dalam, iyolah, dari dalam ati timbua pangana-panga-na jahek, nan manyabaukkan urang mampabuwek nan cabul, mancilok, mambunuah,
41007022	bajina, mangicuah, mampitanah, sarato jo mangarajokan sagalo sasuatu nan jahek, manjadi ca-ngok, indak bataratik, pambingik, uju, sarato sulik di-aja.
41007023	Kasadonyo nan jahek tu timbuanyo dari dalam, itulah nan manyabaukkan urang banajih.”
41007024	Kamudian, Isa Almasih barangkek dari tampaik tu, sarato payi ka daerah dakek kota Tirus. Baliau masuak ka sa-buwah rumah, nan Baliau indak niyo doh, jikok ado urang tawu baraso Ba-liau ado di sinan tu. Tapi, Baliau indak bisa doh ma-andok-andokkan badan.
41007025	Ado surang urang padusi, anaknyo nan padusi kamasuak-an roh jahek, inyo mandanga kaba tantang Isa Almasih. Inyo datang kabake Isa Almasih, sa-rato sujuik di adok-an Baliau,
41007026	sambia mambana, kok dapek Isa Almasih na-muah ma-usie roh jahek tu dari diri anaknyo. Padusi tu indak urang Ya-hudi doh, inyo layie di daerah Fenisia di Siria.
41007027	Isa Almasih bakato kabake inyo, ”Anak-anak nan musti di-agiah makan labiah dulu. Indak elok doh ma-ambiak makanan anak-anak, untuak dibarikan kabake anjiang.”
41007028	”Ndeh Ngku, ” kecek urang padusi tu, ”anjiang-anjiang nan di bawah me-ja, makanannyo adolah siso-siso nan dijatuahkan dek anak-anak!”
41007029	Mako, Isa Almasih bakato kabake inyo, ”Dek karano jawauk angkau bakcando itu, kiniko pulanglah; roh jahek tu lah kaluwa dari diri anak angkau!”
41007030	Urang padusi tu pulang ka rumah-nyo. Tibo di rumah, inyo dapek-i anak-nyo sadang lalok di tampaik tidua, nan roh jahek tu lah sabana-bana kaluwa dari diri anaknyo.
41007031	Kamudian, Isa Almasih barangkek dari daerah Tirus, sarato manaruihkan pajalanan-Nyo malalui Sidon ka danau Galilea. Baliau mamiliah jalan malalui daerah Sapuluah Koto.
41007032	Tibo di sinan, ado urang mambawok surang urang bisu nan pakak kabake Baliau. Urang-urang tu bi mamintak kabake Isa Almasih, kok dapek Baliau namuah malatakkan ta-ngan Baliau ka badan urang nan bisu tu.
41007033	Isa Almasih mambawok urang bisu tu, baganjua agak jauah dari urang nan ba-nyak, sudah tu, Baliau mamasuakkan ja-ri-Nyo, ka dalam kaduwo balah talingo urang nan bisu tu. Sudah tu, Isa Almasih maliyua, sarato ma-awai lidah urang tu.
41007034	Sasudah tu, Isa Almasih maningadah ka langik, Baliau ma-angok agak kareh sambia bakato kabake urang tu, ”Efata, ” nan aratinyo adolah, ”Tabukaklah!”
41007035	Mako tabukaklah sumbek talingo urang tu, lidahnyo lapeh dari apo nan mangabek, urang tu muloi lanca mange-cek.
41007036	Mako, Isa Almasih managah ka-sadonyo urang tu, supayo jan mancuri-tokan kajadian tu ka siya-siyanyo. Tapi, samakin ditagah, malah urang tu sama-kin manewak-newakkannyo.
41007037	Kasado-nyo urang nan mandanga tantang kaja-dian tu, bi tacangang sangaik. Inyo tu bi bakato, ”Baliau manjadikan sagalo-galo-nyo elok! Malahan, Baliau mambuwek urang pakak bisa mandanga, nan urang bisu bisa mangecek!”
41008001	Indak bara lamo kamudian, ado pulo sakalompok urang banyak tibo bakumpua. Dek karano urang tu indak ado lai nan ka dimakannyo, mako, Isa Almasih ma-imbau pangi-kuik-pangikuik-Nyo, sarato jo baka-to,
41008002	”Ambo maraso ibo kabake urang nan banyak ko. Lah tigo ari inyo tu bi manuruikkan Ambo, nan kiniko indak ado lai nan ka inyo makan.
41008003	Jikok Ambo manyuruah inyo tu bi pulang, jo paruik nan indak barisi, mako, inyo tu ka bi paniang di ta-ngah jalan. Apo lai di antaro inyo tu ado nan datang dari jauah.”
41008004	Pangikuik-pangikuik Isa Almasih bi manjawauk, ”Di tampaik nan tapan-cie ko, dima pulo urang ka bisa man-dapekkan makanan nan cukuik, un-tuak kasadonyo urang ko?”
41008005	Isa Almasih batanyo, ”Layi bara roti nan ado dek angkau?” ”Tujuah buwahnyo Ngku, ” kecek pa-ngikuik-Nyo.
41008006	Mako, Isa Almasih manyuruah urang nan banyak tu bi duduak di ta-nah, sudah tu, Baliau ma-ambiak roti nan tujuah buwah tu, sarato jo basyu-kur kabake Allah. Kamudian, Baliau mambalah-balah roti tu jo tangan-Nyo, sarato mambarikannyo kabake pangikuik-pangikuik-Nyo, untuak ka dibagi-bagikan kabake urang nan ba-nyak tu. Mako, roti tu dibagi-bagi dek pangikuik-pangikuik Baliau.
41008007	Urang-urang tu ado pulo mampunyoi baba-rapo ikua ikan nan ketek-ketek. Isa Almasih mangucauk syukur kabake Allah dek adonyo ikan-ikan tu, sudah tu, Baliau manyuruah pangikuik-pa-ngikuik-Nyo mambagi-bagikan ikan tu.
41008008	-
41008009	Urang-urang tu bi makan sampai ka-nyang — ado kiro-kiro ampek ribu urang banyaknyo, urang nan makan. Kamu-dian, pangikuik-pangikuik Isa Almasih bi mangumpuakan makanan nan bala-biah — ado tujuah katidiang panuah la-biahnyo. Sudah tu, barulah Isa Almasih manyuruah urang-urang tu bi pulang,
41008010	nan Isa Almasih jo pangikuik-Nyo, lansuang nayiak ka parawu, sarato pa-yi manuju ka daerah Dalmanuta.
41008011	Ado babarapo urang Farisi bi da-tang kabake Isa Almasih, sarato muloi badebaik jo Baliau, untuak ka manja-rek Baliau. Inyo tu bi mamintak kaha-ke Isa Almasih, supayo Baliau mampa-buwek mukjizat, sabagai tando baraso Baliau iyo datang dari Allah.
41008012	Isa Almasih mangaluah, sudah tu Baliau manjawauk, ”Baa mangko urang-urang di jaman kiniko, mamin-tak Ambo untuak mampabuwek muk-jizat? Indak! Ambo indak ka mam-barikan tando nan bakcando itu doh kabake urang-urang ko!”
41008013	Sudah tu, Isa Almasih bajalan, maninggakan urang-urang tu, sara-to nayiak ka parawu; kamudian, ba-rangkek ka subarang danau.
41008014	Pangikuik-pangikuik Isa Almasih, bi lupo mambawok roti nan sacukuik-nyo. Ciyeknyo roti nan ado dibawok-nyo dalam parawu.
41008015	Isa Almasih ba-kato kabake inyo tu, ”Ingek-ingeklah taradok ragi urang-urang Farisi, sara-to jo ragi Herodes.”
41008016	Mako, pangikuik-pangikuik Isa Al-masih tu, muloi bi mampabincangkan apo nan dikatokan dek Baliau tu. Inyo tu bi bakato, ”Mangkonyo Angku Gu-ru bakato bakcando itu, dek karano kito indak mampunyoi roti.”
41008017	Isa Almasih tawu, apo nan dipa-kecekkan dek pangikuik-Nyo tu. Dek karano itu Baliau batanyo kabake inyo tu, ”Baa mangko angkau bi mampake-cekkan tantang parkaro roti nan in-dak ado? Apokoh angkau indak tawu, sarato alun juwo lai bi mangarati? Su-lik bana komah di angkau untuak ba-pikie?
41008018	Angkau layi bi bamato baa mangko indak dipakai untuak manca-liak? Angkau layi bi batalingo baa mangko indak dipakai untuak man-danga? Indak takana lai dek angkau,
41008019	limo buwah roti, nan Ambo balah-balah untuak limo ribu urang? Bara buwah katidiang nan panuah, sasu-dah angkau bi mangumpuakan ma-kanan nan balabiah?” ”Duwo baleh katidiang Ngku, ” ke-cek pangikuik-Nyo.
41008020	Isa Almasih batanyo pulo, ”Kuti-ko Ambo mambalah-balah tujuah bu-wah roti, untuak urang nan ampek ri-bu urang, baa, layi takana dek angkau, bara katidiang roti nan balabiah, nan angkau kumpuakan?” ”Tujuah katidiang Ngku, ” kecek pa-ngikuik-Nyo.
41008021	Sudah tu, Isa Almasih bakato pu-lo, ”Baa, alun juwo lai angkau bi ma-ngarati?”
41008022	Isa Almasih sarato jo pangikuik-Nyo, sampai di Betsaida. Tibo di sinan tu, ado urang mambawok surang urang buto kabake Baliau, sarato bi mamin-tak, kok dapek Isa Almasih ma-awai urang nan buto tu, untuak dicegak-kan.
41008023	Mako, Isa Almasih mamacik-kan tangan urang nan buto tu, sarato mambimbiang inyo bajalan kaluwa ko-ta. Kamudian, Isa Almasih maliyua-i mato urang nan buto tu. Baliau mala-takkan tangan-Nyo di mato urang tu, sambia batanyo, ”Baa, kiniko lah bisa-koh angkau maliyek sasuatu?”
41008024	Urang tu maliyek arah ka muko, sudah tu inyo bakato, ”Alah! Ambo lah manampak urang bajalan-jalan; tapi urang tu bakcando batang kayu nampaknyo.”
41008025	Isa Almasih malatakkan tangan-Nyo pulo baliak di mato urang tu. Nan kiniko, urang tu sabana-bana ba-usawo supayo matonyo bisa untuak maliyek. Mako, cegaklah matonyo, sarato lah bisa maliyek satarang-tarangnyo sa-galo sasuatu.
41008026	Sudah tu, Isa Almasih bakato kabake urang tu, ”Pulanglah, tapi, jan babaliak pulo ka kota nan cako.”
41008027	Isa Almasih sarato jo pangikuik-Nyo bi payi ka kampuang-kampuang nan di sakuliliang Kaisarea Filipi. Di tangah jalan, Isa Almasih batanyo ka pangikuik-Nyo tu, ”Manuruik kecek-kecek urang, siya koh Ambo ko?”
41008028	Pangikuik-Nyo tu bi manjawauk, ”Ado urang nan bi mangatokan: Yahya Pambaptis; ado pulo nan mangatokan Elia, nan lain ado pulo nan mangato-kan: salah surang dari nabi.”
41008029	Isa Almasih batanyo, ”Tapi, ma-nuruik pandapek angkau sandiri, Ambo ko siya?” Petrus manjawauk, ”Angkau adolah Rajo Panyalamaik!”
41008030	Sudah tu, Isa Almasih mampari-ngekkan pangikuik-Nyo tu, supayo jan bi mancuritokan kabake siya-siyanyo, tantang diri Baliau.
41008031	Sasudah tu, Isa Almasih muloi ma-aja pangikuik-pangikuik-Nyo, nan baraso Anak Manusia lah musti ka banyak manangguang sansaro, Inyo ka dilawan dek pamimpin-pamim-pin, dek imam-imam kapalo, sarato dek guru-guru ugamo. Inyo ka dibu-nuah, tapi, di ari nan katigo, Inyo ka di-iduikkan baliak.
41008032	Jo sacaro nan sajaleh-jalehnyo, Isa Almasih mancuritokan parkaro tu kabake pangi-kuik-Nyo. Mako, Petrus ma-elokan Isa Almasih baganjua ka sampiang, untuak mamparingekkan Baliau.
41008033	Tapi, Isa Almasih ma-engong, sarato maliyek kabake pangikuik-pangikuik-Nyo nan lain, sudah tu, mamparingekkan Petrus, ”Oih Tu-kang Dayo! Payilah dari siko! Pikie-ran angkau tu pikieran manusia; in-dak doh pikieran Allah!”
41008034	Kamudian, Isa Almasih ma-im-bau urang banyak nan ado di sinan tu, sarato jo pangikuik-pangikuik-Nyo bagai. Mako, Baliau bakato ka-bake urang-urang tu, ”Urang nan niyo nak ka manuruikkan Ambo, inyo musti maninggakan sagalo kaparaluan dirinyo sandiri, sara-to mamikua salibnyo, sarato taruih juwo manuruikkan Ambo.
41008035	Dek karano, urang nan nak ka mam-patahankan nyawonyo, inyo ka ka-ilangan nyawonyo. Tapi, urang nan mangarobankan nyawonyo un-tuak Ambo, sarato untuak Injil nan dari Allah, ba-arati inyo manya-lamaikkan nyawonyo.
41008036	Apo un-tuangnyo dek urang, biyapun kaci-yek-annyo dunia ko manjadi miliak inyo, tapi, inyo ka-ilangan nyawonyo?
41008037	Dapekkoh nyawo tu dituka jo ba-rang sasuatu?
41008038	Jikok ado surang pangikuik Ambo, nan malu inyo ma-akui Ambo, sarato jo pangajaran Ambo, di ja-man urang durako nan jahek ko, mako, isuak Anak Manusia ka ma-lu pulo ma-akui urang tu, kutiko Inyo tibo isuak jo kuwaso Bapak-Nyo, di-iriangkan dek malekaik-ma-lekaik nan suci.”
41009001	Isa Almasih bakato, ”Katawuilah, di antaro angkau nan di siko ko, ado nan indak ka mati, sabalun inyo maliyek Karajaan Allah lah datang jo sacaro kuwaso!”
41009002	Anam ari kamudian, Isa Almasih mambawok Petrus, sarato Yakobus jo Yahya nan badunsanak, untuak pa-yi ma-asiangkan diri ka sabuwah gu-nuang nan tenggi. Di adok-an urang-urang ko lah, Isa Almasih barubah rono muko-Nyo.
41009003	pakaian-Nyo manja-di putiah bakilauan. Indak surang ju-wo doh urang di ateh dunia ko, nan ka bisa manyasah kain sampai saputiah tu.
41009004	Kamudian, katigo urang pangi-kuik-Nyo tu, manampak Isa Almasih sadang mangecek-ngecek jo Elia, sa-rato jo Musa.
41009005	Mako, Petrus bakato kabake Isa Almasih, ”Ngku Guru, la-mak bana rasonyo kito di siko. Ran-cak lah kami tagakkan tigo buwah kemah di siko: ciyek untuak Angku, ciyek untuak Musa, nan ciyek lai un-tuak Elia.”
41009006	Nan sabananyo, Petrus indak tantu lai apo nan ka disabuik-nyo, dek karano, inyo jo kantinyo nan baduwo lai tu, sadang bi sangaik ka-takuik-an.
41009007	Kamudian, tibolah awan nan mara-wok-i inyo tu, sarato dari dalam awan tu, tadangalah suwaro nan bakato, ”Ikolah Anak-Den, nan Den kasiahi. Iyokanlah apo nan Inyo katokan!”
41009008	Ba-sicapek inyo tu bi mancaliak ka sa-kuliliang inyo, sarato indak surang juwo doh urang nan nampak, nan sa-mo-samo jo inyo tu, salain daripado Isa Almasih sajo.
41009009	Kutiko inyo tu bi turun dari gunuang tu, Isa Almasih sabana mamparingekkan inyo tu, ”Jan dicuritokan kabake siya-siyanyo, apo nan angkau liyek cako, sabalun Anak Manusia di-iduikkan baliak sasudah mati.”
41009010	Inyo tu bi mamacik arek kecek Ba-liau tu, tapi, di antaro inyo tu sandiri, inyo tu muloi bi mampabincangkan, apo nan dimukasuik dek Isa Almasih mangatokan, ”babaliak iduik sasudah mati”.
41009011	Mako, inyo tu bi batanyo ka-bake Baliau, ”Baa mangko guru-guru ugamo bi mangatokan, baraso Elia musti tibo labiah dulu?”
41009012	Isa Almasih manjawauk, ”Iyo, ba-tua tu, Elia tibo labiah dulu, untuak mampasiyaukkan sagalo sasuatu. Ta-pi, baa jo nan lah tatulih tantang diri Anak Manusia? Apo sabauknyo mang-ko di Alkitauk ado tatulih, baraso Inyo ka banyak manangguang sansaro, sa-rato ka di-ino urang?
41009013	Tapi, Ambo bakato kabake angkau: Elia lah tibo, nan urang mampabuwek Elia tu, sa-kandak ati inyo. Itu sasuwai bana, jo apo nan lah tatulih di Alkitauk tan-tang dirinyo.”
41009014	Kutiko Isa Almasih sarato jo katigo urang pangikuik-Nyo, lah bi bakumpua baliak samo-samo jo pangikuik-Nyo nan lain, inyo tu bi manampak urang banyak di sinan tu. Babarapo urang guru ugamo Yahudi, sadang badebaik jo pangikuik-pangikuik Isa Almasih.
41009015	Baitu urang-urang tu bi manampak Isa Almasih, inyo tu bi tacangang, su-dah tu, bi balari-lari payi manyonsong-kan Baliau.
41009016	Isa Almasih batanyo ka-bake pangikuik-pangikuik-Nyo, ”Apo tu nan angkau padebaikkan jo guru-guru ugamo tu?” kecek Isa Almasih kabake pangikuik-Nyo.
41009017	Salah surang di antaro urang nan banyak tu manjawauk, ”Angku Guru, ambo mambawok anak ambo ko ka-bake Angku. Inyo ko bisu dek karano kamasuak-an roh jahek.
41009018	Jikok roh jahek tu manyarang inyo, badannyo di ampeh-ampehkannyo ka tanah, mun-cuangnyo babuyieh, garamannyo ba-dariak-dariak, nan badannyo kajang kaciyek-annyo. Ambo mamintak tolong kabake pangikuik-pangikuik Angku, untuak ma-usie roh jahek tu, tapi, indak talok doh dek pangikuik Angku tu ma-usienyo.”
41009019	Mako, Isa Almasih bakato kaba-ke pangikuik-Nyo tu, ”Iyo indak baka-ilieran doh angkau! Angkau iyo saba-na-bana urang nan indak ba-iman. Sampai pabilokoh Ambo ko musti ting-ga samo-samo jo angkau, sarato ba-saba taradok angkau? Bawoklah paja tu kamari!”
41009020	Inyo tu pun mambawok paja tu ka adok-an Isa Almasih. Baitu roh jahek tu maliyek Isa Almasih, mako, roh jahek tu mambuwek ba-dan paja tu kajang-kajang, sainggo pa-ja tu jatuah baguliang-guliang di ta-nah. Muncuangnyo babuyieh.
41009021	Mako, Isa Almasih batanyo ka apak paja tu, ”Lah bara lamo inyo nan bakcando iko?” ”Sajak dari inyo ketek!” kecek apak-nyo.
41009022	”Lah acok bana roh jahek tu nak ka mambunuah inyo, jo sacaro manjatuahkan inyo masuak api, atau masuak ayie. Tapi, jikok Angku la-yi dapek manolong, bamurah atilah Angku untuak manolong, sarato ma-iboi kami!”
41009023	Isa Almasih manjawauk, ”Angkau bakato: Jikok Angku layi dapek ma-nolong. Sagalo sasuatunyo bisa, asa-kan urang tu layi picayo!”
41009024	Lansuang apak paja tu bakato, ”Tuhan, ambo layi picayo, tapi, iman ambo lamah. Tolonglah ambo, supa-yo ambo batambah picayo!”
41009025	Kutiko Isa Almasih maliyek urang nan banyak tu lah muloi bi ba-uruang, Baliau mamarentahkan roh jahek tu, sambia bakato, ”Oih roh pakak jo roh bisu, Den parentahkan angkau kalu-wa dari paja ko, sarato jan angkau cu-bo-cubo untuak babaliak!”
41009026	Roh jahek tu mamakiak, sudah tu, mambuwek badan paja tu kajang-kajang, kamudian, barulah inyo kalu-wa dari paja tu. Paja tu lah bakcan-do mayik, sainggo kasadonyo urang bi mangatokan, ”Inyo lah mati!”
41009027	Isa Almasih mamacikkan tangan paja tu, sambia manolong manjagokannyo. Ma-ko, jagolah paja tu.
41009028	Kutiko Isa Almasih lah tibo di ru-mah, pangikuik-Nyo bi tibo kabake Baliau jo sacaro tasandiri, sambia ba-tanyo, ”Apo sabauknyo, mangko ka-mi indak bisa ma-usie roh jahek tu Ngku?”
41009029	Isa Almasih manjawauk, ”Roh ja-hek nan bakcando itu, indak bisa doh di-usie jo caro apo pun juwo, salain daripado jo badowa.”
41009030	Isa Almasih sarato jo pangikuik-Nyo barangkek dari tampaik tu, sarato manaruihkan pajalanan malalui Ga-lilea. Isa Almasih indak niyo doh, ji-kok ado urang nan tawu, dima Baliau barado,
41009031	dek karano, Baliau sadang ma-aja pangikuik-pangikuik-Nyo. Isa Almasih bakato, ”Anak Manusia ka disarahkan kabake kuwaso manusia, nan Inyo ka dibunuah, tapi, di ari nan katigo Inyo ka iduik baliak!”
41009032	Tapi, pangikuik-pangikuik Baliau, indak bi mangarati doh tantang apo nan di-ajakan dek Isa Almasih, tapi, inyo tu bi takuik batanyo kabake Ba-liau.
41009033	Inyo tu lah bi sampai di Kaper-naum. Kutiko lah tibo di rumah, Isa Almasih batanyo kabake pangikuik-Nyo, ”Apo tu cako nan angkau pade-baikkan di tangah jalan?”
41009034	Inyo tu indak bi manjawauk, dek karano, cako di tangah jalan inyo tu bi batangka, tantang parkaro siya nan di-anggauk paliang takamuko.
41009035	Isa Almasih duduak, sudah tu, Baliau ma-imbau kaduwo baleh urang pangikuik-Nyo. Mako, Baliau bakato kabake pa-ngikuik-Nyo tu, ”Urang nan niyo nak manjadi urang nan takamuko, mako, inyo musti namuah manjadi urang nan takabalakang, sarato musti manjadi pa-layan kasadonyo urang.”
41009036	Kamudi-an, Isa Almasih ma-imbau surang pa-ja ketek, sudah tu Baliau suruah paja tu tagak, di adok-an kasadonyo pangi-kuik-Nyo tu. Isa Almasih mamaguik paja tu, sambia bakato ka pangikuik-pangikuik-Nyo,
41009037	”Urang nan mana-rimo surang paja ketek nan bakcan-do iko, dek karano di Ambo, mako, inyo lah samo tu jo manarimo Ambo. Urang nan layi manarimo Ambo, ba-arati inyo indak manarimo Ambo sajo doh tu, tapi, inyo lah manarimo pulo, Baliau nan ma-utuih Ambo.”
41009038	Sudah tu, Yahya bakato kabake Isa Almasih, ”Ngku Guru, kami ado manam-pak urang, inyo ma-usie setan ateh namo Angku. Dek karano inyo indak tamasuak kuleka kito, mako, kami tagah inyo.”
41009039	Tapi, Isa Almasih bakato, ”Jan dita-gah pulo inyo lai, dek karano, indak su-rang juwo doh urang, nan ka bisa mam-pabuwek mukjizat ateh namo Ambo, jikok dalam pado itu, inyo sato pulo mamburuak-buruakkan Ambo.
41009040	Dek karano, urang nan indak malawan ki-to, ba-arati inyo bapiyak kabake kito.
41009041	Kana-ilah nan Ambo katokan ko! Ji-kok ado urang nan ma-agiah angkau mi-nun, dek karano angkau pangikuik Rajo Panyalamaik, mako, urang tu lah musti ka manarimo upahnyo.”
41009042	”Siya nan manyabaukkan salah su-rang dari anak-anak ketek ko, sampai indak picayo lai kabake Ambo, mako, labiah elok lai batu panggiliangan, di-kabekkan di mariahnyo, sudah tu inyo di-ambuangkan masuak lauik.
41009043	Jikok tangan angkau nan manyabaukkan ang-kau badoso, mako, kuduanglah tangan angkau tu! Labiah elok lai angkau iduik indak batangan sabalah, asakan layi tatauk mampabuwek nan katuju dek Allah, daripado angkau batubuah lang-kok, dimasuakkan ka narako, nan api-nyo iduik salamo-lamonyo.
41009044	Di sinan-lah api nan indak namuah pudua, sarato ulek nan indak namuah mati.]
41009045	Jikok kaki angkau nan manyabaukkan angkau badoso, mako, kuduanglah kaki ang-kau tu. Labiah elok lai angkau iduik in-dak bakaki sabalah, asakan layi tatauk mampabuwek nan katuju dek Allah, da-ripado angkau batubuah langkok di-am-buangkan masuak narako.
41009046	Di sinan-lah api nan indak namuah pudua, sarato ulek nan indak namuah mati.]
41009047	Jikok mato angkau nan manyabaukkan ang-kau badoso, mako, cukialah incek mato angkau tu! Labiah elok lai angkau bama-to celek masuak Karajaan Allah, daripa-do angkau bamato langkok di-ambuang-kan masuak narako.
41009048	Di sinanlah api nan indak namuah pudua, sarato ulek nan indak namuah mati.
41009049	Satiyok urang ka dibarasiahkan jo api, samo jo bakcando karoban di-sucikan jo garam.
41009050	Garam, jikok inyo layi asin, ado-lah sasuatu nan sangaik paguno, tapi, jikok inyo lah manjadi amba, mungkin-koh inyo di-asinkan baliak? Jadi, iduik angkau tu bakcando garam andaknyo -- mako, iduiklah saiyo sakato.”
41010001	Kamudian, Isa Almasih barang-kek dari tampaik tu, sarato pa-yi ka daerah Yudea, sarato jo daerah di subarang Sungai Yordan. Sambuah urang bi tibo baliak, nan bi ba-uruang di sakuliliang Isa Almasih. Bakcando nan biaso, Isa Almasih mambarikan pangajaran kabake urang-urang tu.
41010002	Babarapo urang Farisi bi tibo pulo, ba-mukasuik nak ka manjarek Isa Almasih jo kato-kato. Inyo tu bi batanyo, ”Manuruik atuaran ugamo kito, layi buliahkoh urang mancaraikan bininyo?”
41010003	Isa Almasih manjawauk, ”Apo atua-ran nan lah di-ajakan dek Musa kaba-ke angkau?”
41010004	Inyo tu bi manjawauk ”Musa layi mam-buliahkan urang balaki bini bacarai, asakan layi mambuwek surek carai talabiah dulu.”
41010005	Isa Almasih bakato kabake inyo tu, ”Mangkonyo Musa manulihkan atuaran nan bakcando itu, dek karano angkau saba-na sulik untuak di-aja.
41010006	Tapi, sajak samulo-nyo, di kutiko Allah manjadikan manusia, lah dikatokan baraso, ’Allah manjadikan manusia, laki-laki sarato jo padusi.
41010007	Itu sa-bauknyo, mangko laki-laki payi maning-gakan urang gaeknyo, untuak basatu jo bininyo,
41010008	mako, kaduwonyo lah manjadi satu.’ Jadi, inyo tu indak duwo urang lai, tapi, lah manjadi satu.
41010009	Itu sabauknyo, apo nan lah dipasatukan dek Allah, indak buliah doh dicaraikan dek manusia!”
41010010	Sasudah inyo tu bi masuak ka ru-mah, pangikuik-pangikuik Isa Almasih bi batanyo kabake Baliau, tantang parka-ro itu.
41010011	IsaAlmasih bakato, kabake inyo tu, ”Siya urang nan mancaraikan bini-nyo, sudah tu inyo babini ka padusi nan lain, mako, urang tu samo tu jo bajina jo urang padusi tu.
41010012	Baitu pulo, jikok pa-dusi nan maninggakan lakinyo, sudah tu, inyo balaki jo laki-laki nan lain, mako, inyo samo jo bajina tu jo laki-laki tu.”
41010013	Ado urang nan bi mambawok-i anak-anak ketek kabake Isa Almasih, supayo Baliau ma-awai, sarato jo mam-barakaik-i anak-anak tu. Tapi, pangi-kuik-pangikuik Isa Almasih mamba-ngihi urang-urang tu.
41010014	Dek maliyek nan baitu, Isa Almasih bangih pulo, sa-rato Baliau bakato kabake pangikuik-Nyo, ”Padiyakan sajolah anak-anak tu bi datang kabake Ambo! Jan ditagah pulo inyo tu, dek karano, urang-urang nan bakcando ikolah nan ka jadi pa-miliak Karajaan Allah.
41010015	Kana-ilah apo nan Ambo katokan ko! Siya nan datang mangadauk kabake Allah, ta-pi, atinyo indak bakcando ati anak ke-tek, mako, inyo indak ka dapek doh masuak Karajaan Allah.”
41010016	Sasudah mangatokan nan bakcando itu, Isa Almasih mamaguik anak-anak tu, ka-mudian, Baliau malatakkan tangan-Nyo ka satiyok anak-anak tu, untuak mambarakaik-i inyo tu.
41010017	Kutiko Isa Almasih manaruihkan pajalanan-Nyo, ado urang nan tibo ba-lari-lari mangaja-i Isa Almasih. Urang tu sujuik di adok-an Isa Almasih, sara-to jo batanyo, ”Angku Guru nan elok, apo nan musti ka ambo karajokan, su-payo ambo buliah mandapek iduik sa-jati nan kaka?”
41010018	Isa Almasih bakato, ”Baa mang-ko angkau katokan Ambo elok? In-dak ado doh nan elok, salain daripa-do Allah sandiri.
41010019	Angkau kan lah tawu, jo sagalo parentah Allah, ’Jan mambunuah, jan bajina, jan mancilok, jan bakato duto, jan mangicuah, aro-maik-ilah apak jo mandeh.’ ”
41010020	Urang tu bakato, ”Angku Guru, ka-sadonyo parentah tu, lah ambo karajo-kan sajak dari maso mudo ambo.”
41010021	Isa Almasih mancaliak kabake urang tu, sarato maraso ibo, mako, Baliau bakato, ”Ado ciyek lai nan pa-ralu angkau karajokan. Payilah juwa kasadonyo arato angkau tu; sudah tu, barikan pitihnyo kabake urang-urang nan bansaik, isuak angkau ka manda-pek arato di sarugo. Sasudah tu da-tanglah kamari, turuikkanlah Ambo.”
41010022	Dek mandanga Isa Almasih bakato bakcando itu, urang tu indak lamak atinyo, sudah tu, inyo barangkek da-ri tampaik tu, jo ati nan rusuah, dek karano, aratonyo sambuah.
41010023	Mako, Isa Almasih mancaliak ka-bake pangikuik-pangikuik-Nyo, sudah tu, Baliau bakato kabake inyo tu, ”Sa-bana sulik dek urang nan kayo, untuak masuak Karajaan Allah!”
41010024	pangikuik-pangikuik Baliau bi ta-cangang, dek mandangakan kato-ka-to Isa Almasih tu. Tapi, Isa Almasih bakato pulo, ”Oih anak-anak Ambo, iyo sabana sulik untuak masuak Ka-rajaan Allah!
41010025	Labiah mudah lai un-to masuak lubang pinjayik, daripado urang kayo masuak Karajaan Allah.”
41010026	Kato-kato Isa Almasih tu, mam-buwek pangikuik-Nyo batambah ta-cangang, sainggo inyo tu bi batanyo sasamo inyo, ”Jikok baitu, siya urang nan lai ka dapek salamaik?”
41010027	Isa Almasih mancaliak kabake pa-ngikuik-Nyo tu, sarato jo bakato, ”Kok di manusia itu mustayie, tapi, dek Allah indak ado doh nan mustayie; sagalo sasuatu mungkin dek Allah.”
41010028	Sudah tu, Petrus bakato, ”Liyek-lah kami ko Ngku, kami lah maning-gakan sagalo-galonyo, dek karano nak ka manuruikkan Angku.”
41010029	Isa Almasih bakato, ”Picayolah jo kecek Ambo: urang nan lah bi maning-gakan rumah tanggonyo, atau dunsa-naknyo nan laki-laki, atau dunsanak-nyo nan padusi, atau mandehnyo, atau apaknyo, atau anak-anaknyo, atau pun paraknyo, dek karano inyo manuruik-kan Ambo, sarato dek karano di Injil nan dari Allah,
41010030	mako, urang tu di kutiko nan kiniko juwo, inyo ka ma-narimo nan labiah banyak. Inyo ka mandapek saratuih kali lipek, rumah, dunsanak laki-laki, dunsanak padusi, mandeh, anak-anak, parak, biyapun disaratoi pulo dek kasansaroan. Isuak di jaman nan ka tibo, inyo ka manari-mo iduik sajati nan kaka.
41010031	Tapi, ba-nyak pulo ka tajadi, urang nan kini-ko inyo nan tadawulu, bisa sajo isuak inyo ka manjadi urang nan takudian, baitu pulo sabaliaknyo, sambuah pulo urang nan kiniko inyo nan takudian, bisa sajo isuak inyo ka manjadi urang nan tadawulu.”
41010032	Isa Almasih sarato jo pangikuik-pangikuik-Nyo, sadang dalam pajalan-an ka Yerusalem. Isa Almasih bajalan paliang di muko, pangikuik-pangi-kuik-Nyo bi cameh kasadonyo. Urang-urang nan ma-iriangkan-Nyo maraso takuik pulo. Kamudian, Isa Almasih ma-imbau pangikuik-pangikuik-Nyo pulo baliak, jo sacaro nan tasandiri, Baliau ma-agiah tawu kabake pangi-kuik-Nyo, apo nan ka tajadi kamudi-an taradok diri Baliau.
41010033	Isa Almasih bakato, ”Dangakanlah kecek Ambo ko, kito kiniko sadang manuju ka Yerusa-lem. Tibo di sinan, Anak Manusia ka disarahkan kabake imam-imam kapa-lo, sarato jo kabake guru-guru ugamo Yahudi. Inyo ka di ukun mati, kamu-dian, disarahkan kabake urang-urang nan indak ba Tuhan Allah.
41010034	Urang-urang tu, ka bi mampa-ulah-ulahkan Inyo, Inyo ka diliyua-i, Inyo ka dita-ngani, sudah tu, Inyo ka disalibkan. Tapi, di ari nan katigo Inyo ka iduik baliak, kaluwa dari kubua.”
41010035	Sudah tu, Yakobus sarato jo Yah-ya, iyolah anak-anak Zebedeus, bi tibo kabake Isa Almasih, sarato bi bakato, ”Angku Guru, ado sasuatu nan ka ka-mi mintak kabake Angku, kok dapek Angku barikanlah untuak kami.”
41010036	Isa Almasih batanyo, ”Apo tu nan angkau mintak, supayo Ambo barikan untuak angkau?”
41010037	Inyo tu bi manjawauk, ”Jikok isuak Angku lah duduak di ateh kurisi ka-muliyaan, nan kami niyo duduak di dakek Angku, surang di sabalah su-wok Angku, nan surang lai di saba-lah kida Angku.”
41010038	Isa Almasih bakato kabake inyo tu, ”Indak bi tantu doh ko dek ang-kau, apo nan bamintak. Layi talokkoh dek angkau, maminun isi cawan san-saro, nan ka Ambo minun, sarato la-yi talok masuak ka kancah sansaro, nan ka Ambo masuak-i?”
41010039	Inyo tu bi manjawauk, ”Layi Ngku.” Mako Isa Almasih bakato pulo kaba-ke inyo tu, ”Batua, angkau ka bi ma-minun pulo isi cawan sansaro nan ka Ambo minun, sarato ka bi masuak pulo ka dalam kancah sansaro nan ka Am-bo masuak-i.
41010040	Tapi, tantang parka-ro siya nan ka duduak di sabalah su-wok, atau nan di sabalah kida Ambo, itu indak Ambo doh nan ka manan-tukannyo. Tapi, Allah-lah nan ka ma-nantukan, kok siya-siyanyo nan ka du-duak di sabalah Ambo tu.”
41010041	Kutiko kasapuluah urang pangi-kuik Isa Almasih nan lain, bi mandanga kajadian tu, inyo tu bi bangih kabake Yakobus, sarato Yahya.
41010042	Akienyo Isa Almasih ma-imbau kasadonyo pangi-kuik-Nyo, sudah tu, Baliau bakato, ”Ang-kau kan bi tawu, baraso pamimpin-pamimpin banso nan indak ba Tuhan Allah, bi ma-ajauk rakyaiknyo. Nan pa-gawai-pagawai di nagari tu, bi suko pu-lo mamaso rakyaik.
41010043	Tapi, nan angkau indak buliah doh bakcando itu! Malah musti sabaliaknyo, urang nan niyo nak manjadi urang nan takamuko di antaro angkau, inyo musti jadi palayan ang-kau.
41010044	Baitu pulo, urang nan niyo nak manjadi urang nan partamu, di antaro angkau, mako, inyo musti jadi pisuruah dek angkau kasadonyo.
41010045	Dek karano, Anak Manusia datang indak untuak di-layani doh. Tapi, Inyo datang untuak malayani, sarato untuak manyarah-kan nyawo-Nyo, untuak malapehkan banyak urang dari doso.”
41010046	Mako, sampailah Isa Almasih sa-rato jo pangikuik-Nyo di kota Yerikho. Kutiko inyo tu, sarato jo urang nan ba-nyak, bi barangkek dari kota tu, ado surang urang buto nan sadang mintak sidakah, duduak di tapi jalan. Namonyo Bartimeus, anak dek Timeus.
41010047	Kuti-ko inyo mandanga, baraso nan sadang lalu tu adolah Isa Almasih urang Na-zaret, mako, inyo ba-imbau, ”Oih Isa Anak Daud! Ibo-ilah ambo ko!”
41010048	Inyo dibangihi dek urang nan ba-nyak, sarato disuruah anok. Tapi, inyo malah ba-imbau labiah kareh daripa-do nan cako, ”Oih Anak Daud, ibo-ilah ambo ko!”
41010049	Mako, Isa Almasih baranti baja-lan, sudah tu Baliau bakato, ”Payilah imbau inyo tu.” Mako, urang-urang tu payi ma-imbau urang nan buto tu. Urang-urang tu bi ba-kato kabake inyo, ”Anoklah lai! Angkau di-imbau dek Isa Almasih, tagaklah!”
41010050	Urang buto tu mambaekan jubah-nyo, sudah tu inyo bagageh tagak, sa-rato payi ka adok-an Isa Almasih.
41010051	Isa Almasih batanyo kabake inyo, ”Apo nan niyo nak angkau mintak, nan ka Ambo pabuwek untuak angkau?” Urang nan buto tu manjawauk, ”Ngku Guru, kok dapek mato ambo ko bisa untuak maliyek.”
41010052	Isa Almasih bakato, ”Alah, pa-yilah lai, dek karano angkau picayo kabake Ambo, itu mangkonyo ang-kau cegak.” Di sakutiko tu juwo, mato urang bu-to tu bisa untuak maliyek. Mako, inyo lah sato pulo ma-iriangkan Isa Almasih di jalan.
41011001	Kutiko lah dakek ka Yerusalem, urang-urang tu lah sampai di kota Betfage, sarato jo kota Betania, nan talatak di lereng Bukik Zaitun. Ti-bo di sinan tu, Isa Almasih ma-utuih duwo urang pangikuik-Nyo, supayo bajalan labiah dulu.
41011002	Isa Almasih ba-kato kabake inyo tu, ”Payilah ka kam-puang nan di adok-an tu. Baitu ang-kau masuak di kampuang tu, angkau ka manampak sikua anak kaladai sa-dang tapauik, kaladai tu alun panah lai diracak urang. Bukaklah pauiktan-nyo, sudah tu bawoklah kamari.
41011003	Jikok ado urang nan batanyo kabake angkau, baa mangko angkau bawok kaladai tu, mako, katokanlah kabake inyo, ’Tuhan nan mamaralukannyo, baiko Baliau an-takan baliak sacapeknyo.’ ”
41011004	Mako, payilah kaduwo urang pa-ngikuik Isa Almasih tu, manjapuik ka-ladai tu, sarato inyo dapek-i kaladai tu sadang tapauik di pintu rumah urang, di tapi jalan. Mako, inyo tu mambawok kaladai tu.
41011005	Urang-urang nan tagak di sinan tu, bi batanyo kabake inyo tu, ”Apo mukasuiknyo, mangko angkau bukak pauiktan kaladai tu?”
41011006	Inyo tu bi manjawauk, bakcando ja-wauk nan lah di-ajakan dek Isa Almasih cako. Mako, urang-urang tu mampadi-yakan sajo inyo mambawok kaladai tu.
41011007	Kutiko lah tibo di tampaik Isa Almasih, mako, inyo tu bi ma-alehi pungguang kaladai tu jo jubahnyo, sudah tu, Isa Almasih nayiak ka pungguang kaladai tu.
41011008	Sambuah urang nan bi mamban-tangkan jubahnyo di tangah jalan, ado pulo nan bi manyerakkan rantiang-rantiang kayu, nan inyo ambiak-i dari parak.
41011009	Urang-urang nan bi bajalan di muko, sarato jo urang-urang nan ma-iriangkan di balakang, kasadonyo bi manyorakkan, ”Pujilah Allah! Dibara-kaik-ilah Baliau nan datang ateh namo Tuhan!
41011010	Tanang santosolah pamaren-tahan Baliau di ari nan ka tibo--- pa-marentahan Daud niniak muyang kito! Pujilah Allah Nan Mahatenggi!”
41011011	Akienyo sampailah Isa Almasih di Yerusalem, Baliau masuak ka Baithul-mukadis. Tibo di dalam Baliau mam-paratikan nan di sakuliliang-Nyo. Ta-pi, dek karano ari lah ampia kalam, mako, barangkek sajolah Baliau ka Betania, samo-samo jo kaduwo baleh urang pangikuik-Nyo.
41011012	Bisuak arinyo, kutiko Isa Almasih jo pangikuik-Nyo sadang bajalan kalu-wa dari Betania, Isa Almasih maraso li-tak paruik-Nyo.
41011013	Dari jauah, Baliau lah manampak sabatang kayu ara nan rim-bun daunnyo. Baliau payi mandakek ka batang kayu ara tu, untuak maliyek kok layi ado buwahnyo. Tapi, kutiko Baliau tibo di rumpunnyo, indak ciyek juwo doh buwahnyo nan nampak dek Baliau, salain dari daunnyo sajo, dek karano ku-tiko tu alun tibo lai musin buwah ara.
41011014	Mako, Isa Almasih bakato kabake ba-tang kayu ara tu, ”Sajak muloi kiniko, indak ka surang juwo lai urang, nan ka dapek mamakan buwah angkau ko!” Pangikuik-pangikuik Isa Almasih bi mandanga kato-kato Baliau tu.
41011015	Kamudian, sampailah Isa Almasih sarato jo pangikuik-Nyo di Yerusalem, nan Isa Almasih payi baliak ka Baithul-mukadis. Tibo di sinan, Baliau usie ka-sadonyo urang nan bi manggaleh di tampaik tu. Baliau tunggang baliakkan meja urang nan tukang tuka-i pitih, sa-rato jo bangku-bangku urang nan man-juwa buruang parapati.
41011016	Indak surang juwo doh urang nan dibuliahkan dek Baliau, mambawok sagalo sasuatu ma-lalui alaman Baithulmukadis.
41011017	Kamu-dian, Isa Almasih mambari pangajaran kabake urang-urang nan di sinan tu. Baliau bakato, ”Di Alkitauk ado tatu-lih nan bakcando iko: Allah mangato-kan, ’Baithulmukadis ka dinamokan tampaik badowa untuak sagalo ban-so.’ Tapi, dek angku-angku bajadikan tampaik sarang panyamun!”
41011018	Imam-imam kapalo, sarato jo gu-ru-guru ugamo Yahudi, bi mandanga apo nan dikatokan dek Isa Almasih tu. Mako, inyo tu muloi bi mancari aka, untuak ka mambunuah Isa Almasih. Sabananyo, inyo tu bi takuik kabake Baliau, dek karano kasadonyo urang bi sagan kabake Baliau, sarato ma-aragowi pangajaran Baliau.
41011019	Manjalang malam, Isa Almasih sarato jo pangikuik-Nyo, bi barang-kek dari kota Yerusalem.
41011020	Subuah-subuah bisuak arinyo, ku-tiko inyo tu bi lalu di dakek batang ara, nan lah dikutuak dek Isa Almasih tu, mako, inyo tu bi maliyek, batang ara tu lah mati kakeh sampai ka urek-ureknyo
41011021	Mako, takanalah dek Petrus kajadian sa-ari sabalunnyo. Sudah tu, Petrus ba-kato kabake Isa Almasih, ”Angku Gu-ru, liyeklah dek Angku! Batang ara nan Angku kutuak tu lah mati!”
41011022	Mako, Isa Almasih bakato, ”Picayo-lah kabake Allah.
41011023	Sabananyo, angkau pun bisa pulo bakato kabake bukik ko, ’Oih bukik, tabokeklah angkau, sarato malompeklah masuak lauik!’ mako, apo nan angkau katokan tu, ka tajadi; asakan angkau indak ragu-ragu, sarato angkau layi picayo, baraso nan angkau katokan tu, sabana-bana ka tajadi.
41011024	Dek karano itu, kana-ilah apo nan Ambo katokan ko: Jikok angkau badowa, sarato mamintak sasuatu, mako, andaklah angkau picayo di ati angkau, baraso Allah lah mambari-kan kabake angkau, apo nan angkau pin-tak tu, mako, angkau ka mandapekkan-nyo.
41011025	Jikok angkau badowa, tapi, ado raso nan indak lamak di ati angkau ka-bake surang urang, mako, andaklah ang-kau mamaohkan urang tu talabiah dulu, supayo Bapak angkau nan di sarugo, ma-ampuni pulo doso-doso angkau. [
41011026	Jikok angkau indak mamaohkan urang, mako, Bapak angkau nan di sarugo, indak pulo doh ka ma-ampuni doso angkau.]"
41011027	Isa Almasih sarato jo pangikuik-Nyo, bi babaliak baliak ka Yerusalem. Kutiko Isa Almasih sadang bajalan ba-kuliliang di dalam Baithulmukadis, mako, bi tibolah kabake Baliau, imam-imam kapalo, guru-guru ugamo, sa-rato jo pamimpin-pamimpin Yahudi.
41011028	Inyo tu bi batanyo, ”Jo kuwaso apo Angkau mampabuwek sagalo sasuatu-nyo ko? Siya nan mambari hak tu ka-bake Angkau?”
41011029	Isa Almasih manjawauk, ”Ambo iyo ka batanyo pulo kabake angku-angku. Jawauklah dulu tanyo Ambo ko, sudah tu, Ambo ka mangatokan pulo kabake angku-angku, jo kuwaso siya Ambo mampabuwek sagalo sasu-atunyo tu.
41011030	Yahya mampamandikan urang, jo hak siya, jo hak Allah, atau jo hak manusia?”
41011031	Sasudah mandanga tanyo dari Isa Almasih tu, imam-imam kapalo, sarato jo pamimpin-pamimpin Yahudi, muloi bi barundiang sasamo inyo. Inyo tu bi mangatokan, ”Jikok kito katokan, ’Jo hak Allah.’ baiko si Isa tu ka manja-wauk, ’Baa mangko angku-angku in-dak bi picayo kabake Yahya?'
41011032	Tapi bedo pulo, jikok kito katokan, ’Jo hak manusia.’ ” Sabauk inyo tu bi takuik kabake urang nan banyak, dek kara-no, kasadonyo urang ma-anggauk, ba-raso Yahya adolah surang nabi.
41011033	Jadi akienyo, inyo tu bi manjawauk, ”In-dak tantu doh di kami.” Sudah tu, Isa Almasih bakato kabake inyo tu, ”Jikok baitu, Ambo indak ni-yo pulo doh mangatokan kabake ang-ku-angku, jo hak siya Ambo mampa-buwek sagalo sasuatunyo ko.”
41012001	Kamudian, Isa Almasih muloi mangecek jo parumpamoan, kabake imam-imam kapalo, sarato ka guru-guru ugamo, sarato jo pamimpin-pamimpin Yahudi tu. Isa Almasih ba-kato, ”Adolah surang urang nan mana-nami satumpak parak anggur, sarato mamasang paga di sakuliliang parak tu. Sasudah tu, inyo manggali lubang untuak tampaik marameh anggur, su-dah tu, inyo managakkan pulo gulang-gulang tampaik manjago. Kamudian, inyo mampasaduwokan parak tu ka-bake babarapo urang pakarajo, su-dah tu, inyo barangkek ka nagari la-in.
41012002	Kutiko lah tibo masonyo musin ma-ambiak buwah anggur, urang tu manyuruah surang pisuruahnyo, pa-yi kabake urang-urang nan bakarajo di parak tu, untuak mamintak bagi-annyo.
41012003	Tapi, urang-urang nan ba-karajo di parak tu, manangkok pisu-ruah tu. Kamudian mananganinyo, sudah tu, manyuruah inyo babaliak pulang, indak mambawok sabuwah alah juwo.
41012004	Sudah tu, nan punyo pa-rak tu manyuruah pulo surang pisu-ruahnyo nan lain. Tapi, urang-urang nan bakarajo tu, manokok kapalo pisuruah tu, sudah tu inyo usie, inyo ca-cek, sarato inyo kato-kato-i pisuruah tu.
41012005	Nan punyo parak tu manyuruah pulo, surang lai pisuruahnyo nan lain. Tapi, dek urang-urang nan bakarajo di parak tu, inyo bunuah pisuruah tu. Bakcando itulah sataruihnyo, nan di-pabuwek dek urang-urang nan baka-rajo tu, kabake banyak pisuruah nan lain: ado nan dilakak-inyo, ado pu-lo nan dibunuahnyo.
41012006	Siya lai kiniko nan ka dapek disuruah dek nan pu-nyo parak tu? Hanyo ado tingga su-rang lai, iyolah, anaknyo sandiri nan sangaik inyo kasiahi. Akienyo, inyo manyuruah anaknyo tu payi kabake urang-urang nan bakarajo tu. Manu-ruik pikierannyo, ’Anak ambo ko, lah musti di aromaik-i dek urang-urang tu.’
41012007	Tapi, urang-urang nan bakarajo tu, bi bakato sasamo inyo, ’Iko nan tibo ko, suwarihnyo bana komah. Molah kito bunuah anaknyo ko, supayo kito mandapek pusakonyo!’
41012008	Mako, anak tu ditangkok, sudah tu dibunuah. Ma-yiknyo dicampakkan dek urang-urang tu kaluwa dari parak tu.”
41012009	Sudah tu, Isa Almasih batanyo, ”Apo lai nan ka dipabuwek dek nan punyo parak tu? Lah musti inyo ka datang untuak ka mambunuah urang-urang nan bakarajo tu, sudah tu, inyo ma-nyarahkan paraknyo tu kabake urang nan lain.
41012010	Angku-angku tantu lah mambaco ayaik nan bakcando iko, nan tatulih di Alkitauk, ’Batu nan indak tapakai dek urang tukang, lah manjadi batu sandi nan tarutamu.
41012011	Iko adolah pabuatan Tuhan; baralah ka rancaknyo!’ ”
41012012	Mako, pamimpin-pamimpin ban-so Yahudi nan bi mandangakan pa-rumpamoan tu, bi ba-usawo nak ka manangkok Isa Almasih, dek karano inyo tu bi tawu, baraso parumpamo-an tu ditujukan dek Isa Almasih ka-bake inyo tu. Tapi, inyo tu bi takuik kabake urang nan banyak. Dek kara-no itu, inyo tu bi payi maninggakan Isa Almasih.
41012013	Babarapo urang Farisi, sarato jo babarapo urang anggota Herodes, di-suruah bi payi manjarek Isa Almasih, jo sagalo macam parkaro nan dita-nyokan.
41012014	Inyo tu bi tibo kabake Isa Almasih, sarato jo bakato, ”Angku Gu-ru, kami tawu baraso Angku adolah urang nan luruih, sarato indak tapa-ngaruah jo pandapek siapo pun juwo. Angku ma-aja jo sacaro taruih tarang, tantang apo nan katuju dek Allah, nan musti dikarajokan dek manusia, dek karano Angku indak mamandang ka urang. Dek karano itu, cubolah Angku katokan kabake kami, ’Manuruik para-tuaran ugamo kito, layi buliahkoh ki-to mambayie pajak kabake Kaisar atau indak? Mustikoh kito mambayie pajak tu, atau indak?' ”
41012015	Isa Almasih mangatawui kamuna-piak-an urang-urang tu. Dek karano itu, Baliau manjawauk, ”Apo sabauk-nyo mangko angku-angku nak man-jarek Ambo jo tanyo nan bakcando itu? Cubolah paliyekkan kabake Ambo agak ciyek pitih perak tu.”
41012016	Mako, inyo tu mambarikan ciyek pitih perak kabake Baliau. Sudah tu, Isa Almasih batanyo, ”Gambar siya ko, sarato jo namo siya ko nan ado dipitih ko?” Inyo tu bi manjawauk, ”Gambar Kaisar sarato jo namo Kaisar.”
41012017	Sudah tu, Isa Almasih bakato kabake inyo tu, ”Jikok baitu, bari-kanlah kabake Kaisar apo nan man-jadi miliak Kaisar, sarato barikan-lah kabake Allah, apo nan musti manjadi miliak Allah.” Inyo tu bi tacangang, dek mandanga jawauk Baliau tu.
41012018	Babarapo urang dari golong-an urang Saduki, bi tibo kabake Isa Almasih. (Inyo tu adolah golongan urang nan bapandapek, baraso urang nan mati, indak ka ba-iduikkan doh baliak.)
41012019	Inyo tu bi bakato kabake Isa Almasih, ”Angku Guru, Musa lah manulihkan paratuaran nan bakcan-do iko untuak kito: ’Jikok ado surang laki-laki nan mati, tapi, inyo indak punyo anak, mako karek-annyo mus-ti mampabini jandonyo tu, supayo bu-liah mambari katurunan, untuak urang nan lah mati tu.’
41012020	Ado tajadi, tujuah urang laki-laki nan badunsanak. Nan paliang tuwo babini, sudah tu inyo mati sabalun punyo anak.
41012021	Kamu-dian, adiaknyo nan kaduwo mampa-bini jandonyo tu, tapi, adiaknyo tu mati pulo sabalun punyo anak. Kaja-dian nan bakcando iko tajadi pulo di adiaknyo nan katigo,
41012022	sarato baitu-lah sataruihnyo sampai ka adiaknyo nan katujuah. Akienyo padusi tu pun maningga pulo.
41012023	Isuak, di ari urang mati ba-iduikkan baliak, manjadi bini siya urang padusi tu? Dek karano, ka-tujuah-tujuahnyo laki-laki nan badun-sanak tu, lah mampabini inyo!”
41012024	Isa Almasih manjawauk, ”Angku-angku iyo lah sabana bi kaliru. Sabauk angkau indak bi mangarati isi Alkitauk, atau pun kuwaso Allah.
41012025	Isuak, jikok urang-urang nan mati di iduikkan ba-liak, mako, inyo tu indak ka bi bala-ki bini lai, tapi, inyo tu ka iduik bak-cando malekaik nan di sarugo.
41012026	Alun adokoh angku-angku mambaco ayaik Alkitauk, di kitauk Musa nan manga-tokan, baraso urang-urang nan ma-ti di-iduikkan baliak, sarato jo tan-tang samak baduri nan ba-api nyalo tu? Di ayaik-ayaik tu tatulih, baraso Allah bakato kabake Musa, ’Aden-lah Allah Ibrahim, Allah Ishak, Allah Ya-kub.’
41012027	Allah tu, indak Allah urang nan mati doh. Baliau adolah Allah urang nan iduik. Angku-angku, iyo lah sa-bana-bana bi kaliru!”
41012028	Sudah tu, tibo pulolah surang gu-ru ugamo Yahudi, sato pulo manda-ngakan, apo nan dipabincangkan dek Isa Almasih jo urang-urang Saduki tu. Guru ugamo tu lah mandanga, bara-so Isa Almasih lah manjawauk tanyo urang-urang tu jo sacaro nan tapek. Mako, inyo batanyo pulo kabake Isa Almasih, ”Nama parentah nan paliang pantiang, di ateh sagalo parentah?”
41012029	Isa Almasih manjawauk, ”Paren-tah nan partamu iyolah: ’Dangakan-lah, oih banso Israel! Tuhan Allah kito tu, adolah Tuhan nan indak babilang.
41012030	Kasiahilah Tuhan Allah angkau tu, jo sapanuah ati angkau, jo sapanuah jiwa angkau, jo kasadonyo aka pikie-ran angkau, sarato jo sagalo kakuat-an angkau.’
41012031	Parentah nan kaduwo iyolah: ’Kasiahilah sasamo manusia, bakcando angkau mangasiahi diri ang-kau sandiri.’ Indak ado lai parentah nan lain, nan labiah pantiang daripa-do parentah nan duwo ko.”
41012032	Sudah tu, guru ugamo tu bakato kabake Isa Almasih, ”Tapek bana tu Angku Guru! Batua tu sagalo nan Ang-ku katokan tu: Tuhan-lah Allah nan indak babilang, indak ado lai Allah nan lain.
41012033	Nan manusia, musti ma-ngasiahi Allah jo sapanuah atinyo, jo kasadonyo aka pikierannyo, sarato jo sagalo kakuatannyo. Inyo musti pulo mangasiahi sasamo manusia, samo jo bakcando inyo mangasiahi dirinyo sandiri. Itu labiah ba-arago di mato Tuhan, daripado mampasambahkan karoban nan babaka, atau pun karo-ban-karoban nan lainnyo.”
41012034	Isa Almasih lah mandangakan, ba-raso guru ugamo Yahudi tu lah manja-wauk sabana tapek. Isa Almasih bakato kabake guru ugamo tu, ”Angku lah am-pia mandakek ko, ka Karajaan Allah.” Sasudah tu, indak surang juwo lai urang nan barani batanyo kabake Isa Almasih.
41012035	Samantaro ma-aja di Baithullah, Isa Almasih batanyo, ”Baa mangko guru-guru ugamo bi mangatokan, ba-raso Rajo Panyalamaik tu katurun-an Daud?
41012036	Padohal Daud sandiri, — dek karano dibisiak-i dek Roh Allah, — inyo mangatokan, ’Tuhan bakato kabake Tuhan ambo: duduaklah di sabalah suwok-Den sampai Den jadikan musuah-musuah Angkau tunduak kabake Angkau.’
41012037	Jadi, jikok Daud mangatokan Rajo Panyalamaik tu, ’Tuhan', dima pulo ka mungkin Inyo tu katurunan Daud?” Urang banyak nan ado di Baithullah tu, sangaik sukonyo mandangakan Isa Almasih ma-aja.
41012038	Baliau bakato ka-bake urang-urang tu, ”Ingek-ingek-lah taradok ka guru-guru ugamo Ya-hudi. Inyo tu suko bajalan mamakai jubah nan panjang, suko di aromaik-i di pasa-pasa.
41012039	Inyo tu suko duduak di tampaik nan ta-aromaik di rumah ibadaik, baitu pulo di tampaik urang baralek.
41012040	Inyo kicuah urang-urang marando, sudah tu, rumahnyo di am-biak pulo. Untuak panyawok-i karajo buruaknyo tu, inyo bae badowa sapan-jang tali baruak. Isuak inyo ka mana-rimo ukunan nan barek!”
41012041	Kutiko Isa Almasih duduak baka-tantangan, jo kotak pitih pasambahan di Baithulmukadis, Isa Almasih mam-paratikan urang-urang nan mamasuak-kan pitih ka kotak tu. Banyak urang-urang nan kayo, nan bi mamasuakkan banyak pitih ka kotak tu;
41012042	dalam pa-do itu, tibo pulolah surang urang ma-rando nan bansaik. Inyo mamasuakkan duwo buwah pitih timbago, iyolah pitih badarai nan paliang ketek aragonyo.
41012043	Mako Isa Almasih ma-imbau pangi-kuik-pangikuik-Nyo, sudah tu, Baliau bakato, ”Paratikanlah ko: Urang ma-rando nan bansaik tu, labiah banyak mamasuakkan pitih ka kotak pitih pa-sambahan, daripado nan dimasuak-kan dek kasadonyo urang-urang nan lain ko.
41012044	Dek karano, urang-urang nan lainnyo ko mambarikan dari ka-labiahan aratonyo. Tapi, urang maran-do tu, biyapun inyo sangaik bansaik, inyo mambarikan kasadonyo apo nan ado dek inyo — malah inyo barikan apo nan diparalukannyo untuak panyam-buang iduik.”
41013001	Kutiko Isa Almasih kaluwa dari Baithullah, salah surang dari pangikuik-Nyo bakato, ”Angku Guru, cubolah Angku liyek bangunan-ba-ngunan tu. Paratikanlah batu-batu-nyo. Indak tangguang-tangguang doh rancaknyo”
41013002	Isa Almasih manjawauk, ”Angkau kan lah bi maliyek ko kiniko, bangunan nan gadang ko, iyo ndak? Indak ka ci-yek juwo doh ko dari batu-batu bangun-an ko, nan ka tatauk talatak di tampaik-nyo. Kasadonyo ka diruntuah-i.”
41013003	Kamudian, Isa Almasih payi ka Bu-kik Zaitun, Baliau duduak di tampaik nan ma-adok ka Baithullah. Sudah tu, Petrus, Yakobus, Yahya, sarato jo An-dreas bi tibo kabake Baliau, untuak ka mangecek jo Baliau sacaro nan tasan-diri.
41013004	Inyo tu bi bakato kabake Baliau, ”Cubolah Angku agiah tawu kabake kami. Pabilo masonyo ka tajadi, tan-tang sagalo sasuatu nan lah Angku katokan salamo ko? Apo tando-tan-do nan ma-agiah tawu, baraso lah ka tibo wakatunyo?”
41013005	Isa Almasih manjawauk, ”Ingek-ingeklah, jan sampai angkau bi taki-cuah.
41013006	Sambuah urang nan ka bi tibo, nan jo mamakai namo Ambo, sarato bi bakato, ’Ambo lah nan Baliau!’ sa-rato sambuah urang nan takicuah dek inyo.
41013007	Jikok angkau bi mandanga bu-nyi badia jo mariam, sarato jo kaba barito paparangan, janlah bi takuik. Kasadonyo tu musti tajadi, tapi, jan disangko itu kiyamaik nan lah tibo.
41013008	Banso nan ciyek, ka baparang mala-wan banso nan lain. Karajaan nan ci-yek, ka manyarang karajaan nan lain. Dima-dimanyo, ka bi tajadi gampo, sa-rato jo musin lapa. Kasadonyo tu ba-ru pamuloan sajo, ibaraik sakik nan dirasokan dek padusi nan ka mala-yiekan.
41013009	Angkau musti ba-ingek-ingek, dek karano, angkau ka ditangkok, sudah tu dibawok ka sidang mahkamah. Angkau ka ditangani di rumah-rumah ibadaik. Angkau ka dibawok mangadauk ka pa-nguwaso-panguwaso, sarato kabake ra-jo-rajo, dek karano angkau pangikuik Ambo. Sarato di sinanlah masonyo dek angkau, untuak mancuritokan tantang diri Ambo, kabake urang-urang tu.
41013010	Tapi, Injil nan dari Allah tu, musti dibaritokan dulu kabake sagalo banso.
41013011	Jikok angkau ditangkok, sarato dibawok ka pangadielan, janlah ca-meh apo nan musti angkau katokan. Jikok lah tibo wakatunyo untuak ma-ngecek, mako, katokan sajolah apo nan di-agiah tawu kabake angkau sakutiko itu. Dek karano, kato-kato nan ang-kau katokan tu, indak kato-kato ang-kau sandiri tu doh, malainkan datang dari Roh Allah.
41013012	Urang ka mangki-yanaik-i dunsanaknyo sandiri, untuak ka dibunuah. Itu pulo nan ka tajadi antaro apak jo anak. Anak-anak ka bi malawan kabake mandehnyo, sarato jo kabake apaknyo, sudah tu manya-rahkan inyo tu untuak ka dibunuah.
41013013	Angkau ka dibanci-i dek kasadonyo urang, dek karano angkau pangikuik Ambo. Tapi, urang-urang nan layi ba-tahan sampai ka akienyo, mako, inyo ka disalamaikkan.”
41013014	”Isuak angkau ka bi maliyek, ’Urang jahek nan mambawok binaso' inyo ka tagak di tampaik nan talarang. (Cataiktan untuak urang nan mambaco: Paratikanlah apo aratinyo!) Kutiko itu urang nan ado di Yudea musti bi lari ka pagunuangan.
41013015	Urang nan sadang di ateh atok paranginan, janlah inyo tu-run ka bawah, untuak ma-ambiak sasu-atu ka dalam rumah.
41013016	Urang nan sa-dang ado di parak, janlah inyo babaliak pulang untuak manjapuik jubahnyo.
41013017	Baralah ka manakuikkannyo ma-so-maso nan bakcando itu, dek padusi nan sadang manganduang, sarato dek induak-induak nan sadang manyusu-kan paja!
41013018	Badowalah, supayo saga-lo kajadian tu, jan tajadi di musin ujan.
41013019	Isuak, di ari nan manakuikkan tu, ka tajadi maso-maso nan sulik, urang ka di-ajauk, jo ajauk nan padiah, nan alun panah lai tajadi, sajak dunia takam-bang, sarato indak ka tajadi lai sasudah itu.
41013020	Santano Allah indak mampasing-kek maso nan manakuikkan tu, mako, indak surang juwo doh urang nan lai ka salamaik. Tapi, dek karano Allah ibo kabake umaik-Nyo, Allah mampasing-kek maso nan manakuikkan tu.
41013021	Di kutiko itu, jikok ado urang nan bakato kabake angkau, ’Liyeklah ka-mari, Rajo Panyalamaik tu ado di si-ko!’ atau nan bakato, ’Liyeklah, Baliau ado di sinan tu!’ janlah picayo ka-bake urang-urang tu.
41013022	Dek karano, panyalamaik-panyalamaik palasu, sa-rato jo nabi-nabi palasu, ka bi datang. Inyo tu ka bi mampaliyekkan tando-tando nan luwa biaso, sarato jo ka-aja-iban-ka-ajaiban, untuak ka mangicuah, jikok mungkin, umaik Allah pun ka dikicuahnyo pulo.
41013023	Dek karano itu, bajago-jagolah! Sagalo sasuatu lah Am-bo agiah tawu kabake angkau, saba-lun kajadian tu bi tajadi.”
41013024	”Sasudah maso nan sulik tu, mato-ari ka manjadi galok, nan bulan indak lai ka bacahayo.
41013025	Bintang-bintang ka bi jatuah dari langik, nan panguwaso-panguwaso langik rayo ka bi kalibuik.
41013026	Pado wakatu itu, Anak Manusia ka nampak, Inyo datang di dalam awan jo sagalo kuwaso-Nyo, sarato jo kamu-liyaan-Nyo.
41013027	Inyo ka ma-utuih ma-lekaik-malekaik, untuak nan ka ma-ngumpuakan umaik piliahan-Nyo, dari ka-ampek pinjuru bumi, dari ujuang bumi ka ujuang langik.”
41013028	”Ambiaklah palajaran dari batang ara. Jikok rantiang-rantiangnyo lah ma-ijau, sarato lah liyuak nampaknyo, sudah tu inyo muloi bi batuneh, mako, angkau lah bi tawu, baraso mu-sin paneh lah ampia ka tibo.
41013029	Baitu pulo, jikok angkau lah bi maliyek sagalo kajadian-kajadian, nan lah Ambo agiah tawu tu, mako, angkau ka bi tawu, baraso wakatunyo lah sangaik dakek.
41013030	Katawu-ilah! Kasadonyo ka-jadian tu ka tajadi, sabalun katurunan urang-urang nan iduik kiniko, bi mati kasadonyo.
41013031	Langik jo bumi ka ilang lanyok, tapi, nan kato-kato Ambo ko ka tatauk kaka salamo-lamonyo.”
41013032	”Biyapun baitu, indak surang ju-wo doh urang nan tawu, pabilo arinyo, atau pabilo jamnyo kajadian tu ka ta-jadi. Malekaik-malekaik nan di saru-go indak tawu, Anak pun indak tawu, hanyo Bapak sajolah nan tawu.
41013033	Itu mangkonyo, angkau musti bajago-jago, sarato jo basegeh-segeh, dek karano angkau indak tawu pabilo wakatunyo.
41013034	Ka-adaannyo, ibaraik urang nan ma-ninggakan rumahnyo, sudah tu, inyo payi ka tampaik nan jauah. Inyo ma-nyuruah palayan-palayannyo untuak ma-uruih rumahnyo, sarato mambari tugeh kabake satiyok palayannyo tu. Kabake panjago pintu inyo bapasan, su-payo manjago pintu elok-elok.
41013035	Mako samustinyolah angkau bajago-jago, dek karano angkau indak tawu, pabilo wa-katunyo urang nan punyo rumah tu ka pulang mungkin di sanjo ari, mung-kin di tangah malam, mungkin di wa-katu subuah, atau mungkin di waka-tu matoari tabik.
41013036	Jikok inyo tibo di wakatu nan indak disangko-sangko, janlah sampai inyo mandapati ang-kau sadang talalok.
41013037	Apo nan Ambo katokan kabake angkau, Ambo kato-kan pulo kabake sadonyo urang: dek karano itu, bajago-jagolah!”
41014001	Duwo ari lai Ari Rayo Paskah, sarato jo Ari Rayo Roti Indak Baragi. Imam-imam kapalo, sarato jo guru-guru ugamo Yahudi, sadang bi mancari aka, baa caro untuak ka ma-nangkok Isa Almasih, jo sacaro ba-anok-anok, supayo dapek mambunuah Baliau.
41014002	Inyo tu bi bakato, ”Tapi, jan di kutiko ari rayo ko lai kito ujuikkan, apo nan kito mukasuik tu, baiko bisa mambuwek urang kalibuik.”
41014003	Kutiko Isa Almasih sadang di Betania, di rumah Simon, nan dulu bapanyakik ku-lik nan babahayo, mako, ado surang padu-si nan tibo kabake Baliau. Padusi tu mam-bawok boto pualam, nan barisi minyak arun nan sangaik maha, nan dibuwek da-ri urek kayu nan sangaik arun. Kutiko Isa Almasih sadang makan, mako, inyo bu-kaklah sumbek boto tu, sudah tu inyo tu-wangkan minyak arun tu ka ateh kapa-lo Isa Almasih.
41014004	Babarapo urang nan ado di sinan tu bi bangih, sarato bi bakato sa-samo inyo, ”Apo gunonyo minyak arun tu dibuwang-buwang?
41014005	Minyak tu bisa diju-wa, jo arago nan labiah dari tigo ratuih pi-tih perak, sudah tu nan pitihnyo bisa di ba-rikan kabake urang nan bansaik!” Mako, inyo tu bi bangih kabake urang padusi tu.
41014006	Tapi, Isa Almasih bakato, ”Padiyakan sajolah inyo! Baa pulo mangko angkau mampaseso inyo? Inyo mampabuwek sasu-atu nan elok sarato nan tapuji taradok Am-bo.
41014007	Urang nan bansaik, ka tatauk ado di antaro angkau salamonyo. Satiyok wakatu, jikok angkau lai namuah, angkau bisa ma-nolong inyo. Tapi, nan Ambo, indak ka sala-monyo doh samo-samo jo angkau.
41014008	Urang padusi ko lah mampabuwek, apo nan bisa inyo pabuwek. Inyolah manuwangi Ambo jo minyak arun, sabalun tibo ari pangubua-ran Ambo.
41014009	Picayolah! Dima sajo di muko bumi ko, dima Injil nan dari Allah dibari-tokan, mako, apo nan lah dipabuwek dek urang padusi ko, ka tatauk dicuritokan pu-lo, sabagai untuak mangana inyo.”
41014010	Sudah tu, Yudas Iskariot, salah surang dari pangikuik Isa Almasih nan duwo baleh tu, payi kabake imam-imam kapalo, jo mu-kasuik nak ka manyarahkan Isa Almasih, kabake inyo tu.
41014011	Sanang bana ati imam-imam kapalo, dek mandangakan muka-suik Yudas tu, inyo tu bi bajanji ka mamba-rikan pitih kabake Yudas. Mako, muloi dari sajak itu, Yudas taruih mancari-cari waka-tu nan tapek, supayo dapek manyarahkan Isa Almasih.
41014012	Di ari nan partamu, di Ari Rayo Roti Indak Baragi di kutiko urang sadang mandabiah domba Paskah, — nan pangikuik-pangikuik Isa Almasih, bi batanyo kabake Baliau, ”Dima nan katuju dek Angku tampaiknyo, untuak makan makanan Paskah, buliah nak kami sadiyokan?”
41014013	Mako, Isa Almasih manyuruah duwo urang dari pangikuik-Nyo, sa-rato bakato, ”Payilah ka kota, tibo di sinan tu angkau ka basuwo jo surang laki-laki, nan mambawok kendi bari-si ayie. Turuikkanlah inyo
41014014	taruih, sampai ka rumah nan inyo masuak-i, sudah tu katokanlah kabake urang nan punyo rumah tu, Angku Guru batanyo, dima tampaiknyo nan bi-sa dipakai dek Baliau, untuak makan makanan Paskah jo pangikuik-pangi-kuik-Nyo?'
41014015	Nan punyo rumah tu, ka manunjuakkan kabake angkau, tampaik nan cukuik gadang di ateh loteng. Tampaik tu lah basegehi, langkok jo alaik-paragaiknyo. Mako, sadiyokan-lah sagalo sasuatunyo untuak kito di tampaik tu.”
41014016	Sudah tu, kaduwo urang pangi-kuik Isa Almasih tu, payi ka kota. Ti-bo di sinan, inyo tu mandapati sagalo sasuatunyo, tapek bana bakcando nan lah dikatokan dek Isa Almasih. Mako, inyo tu bi mampasiyaukkan makanan Paskah di tampaik tu.
41014017	Malamnyo, Isa Almasih tibo sa-rato jo kaduwo baleh pangikuik-Nyo.
41014018	Samantaro inyo tu sadang bi ma-kan, Isa Almasih bakato, ”Dangakan-lah nan Ambo katokan ko: salah surang di antaro angkau, nan kiniko makan samo-samo jo Ambo ko, ado nan ka mangkiyanaik-i Ambo.”
41014019	Dek mandanga nan baitu, sadiah sangaik ati pangikuik-pangikuik Isa Al-masih tu. Satiyok-tiyok inyo tu, muloi bi batanyo kabake Isa Almasih, ”Kan indak ambo doh Ngku, nan Angku mu-kasuikkan tu?”
41014020	Isa Almasih manjawauk, ”Inyo adolah salah surang dari angkau nan duwo baleh ko, nan makan sapiriang jo Ambo.
41014021	Batua Anak Manusia ka mati bakcando nan lah tatulih di Alkitauk. Tapi, baralah ka cilakonyo urang nan mangkiyanaik-i Anak Manusia tu! La-biah elok lai dek urang tu, jikok inyo indak dilayiekan ka dunie ko!”
41014022	Kutiko inyo tu sadang bi makan, Isa Almasih ma-ambiak roti, sarato ma-nayiakkan dowa syukur kabake Allah. Kamudian, Baliau mambalah-balah ro-ti tu jo tangan-Nyo, sudah tu, Baliau barikan kabake pangikuik-pangikuik-Nyo, sarato bakato, ”Ambiaklah ko, makanlah, ikolah tubuah Ambo.”
41014023	Sasudah tu, Baliau ma-ambiak ca-wan anggur. Baliau manayiakkan dowa syukur kabake Allah, sudah tu, Baliau barikan cawan tu kabake pangikuik-Nyo. Kamudian, inyo tu kasadonyo bi maminun anggur tu.
41014024	Kamudian, Isa Almasih bakato, ”Ikolah darah Ambo, nan mansahkan pajanjian Allah, darah nan dicurahkan untuak banyak urang.
41014025	Picayolah: Ambo indak lai ka mami-nun anggur ko, sampai tibo masonyo isuak, kutiko Ambo maminun anggur nan baru, samo-samo jo angkau di da-lam Karajaan Allah.”
41014026	Kamudian, inyo tu bi mandendang-kan sabuwah lagu pujian. Nan sasudah tu, inyo tu bi payi ka Bukik Zaitun.
41014027	Kamudian, Isa Almasih bakato ka-bake inyo tu, ”Angkau kasadonyo ka bi lari maninggakan Ambo. Dek karano di Alkitauk lah tatulih, ’Allah ka man-cabuik anggok tukang gubalo, mako, dombanyo ka bakecai-kecai.’
41014028	Tapi, sasudah Ambo di-iduikkan baliak da-ri mauik, nan Ambo ka mandawului angkau ka Galilea.”
41014029	Petrus bakato, ”Indak Ngku, biya-pun kasadonyo urang-urang ko bi ma-ninggakan Angku, nan ambo indak.”
41014030	Isa Almasih bakato, ”Kana-ilah nan Ambo katokan ko, malam ko juwo, saba-lun ayam bakukuak duwo kali, nan ang-kau lah tigo kali ma-engkari Ambo.”
41014031	Petrus manjawauk ba-iyo bana, ”Biyapun ambo musti ka mati samo-samo jo Angku, nan ambo ka tatauk mangaku, baraso ambo adolah pangi-kuik Angku!” Pangikuik-pangikuik nan lain, bi bakato baitu pulo.
41014032	Mako, sampailah Isa Almasih sa-rato jo pangikuik-Nyo, di tampaik nan banamo Getsemani, nan Isa Almasih bakato kabake pangikuik-Nyo, ”Du-duaklah di siko, samantaro Ambo pa-yi badowa.”
41014033	Sudah tu, Isa Almasih ma-ajak Petrus, Yakobus, sarato jo Yahya, pa-yi samo-samo jo Baliau. Baliau ma-raso sadiah, sarato jo rasah.
41014034	Isa Almasih bakato kabake inyo tu, ”Sa-diah sangaik rasonyo ati Ambo, raso-nyo bakcando urang nan ka mati para-saan Ambo. Tunggulah di siko, sarato bajago-jagolah!”
41014035	Isa Almasih payi agak manjauah, sudah tu Baliau tasungkua ka tanah, sarato jo badowa. Dalam dowa-Nyo Baliau mamintak, jikok buliah Baliau janlah mangalami maso nan sansaro tu.
41014036	Baliau bakato, ”Bapak, oih Bapak, in-dak ado doh sasuatu nan mustayie dek Bapak. Indakanlah sansaro ko dari Ambo. Tapi, janlah manuruikkan kahandak Ambo, tapi, kahandak Bapak-lah nan ka tajadi.”
41014037	Sasudah tu, Isa Almasih babaliak, Baliau dapek-i pangikuik-pangikuik-Nyo sadang bi talalok. Baliau bata-nyo kabake Petrus, ”Oih Simon, tala-lok pulokoh angkau? Indak talokkoh dek angkau bajago-jago agak sa-jam?”
41014038	Mako, Isa Almasih bakato kabake inyo tu, ”Bajago-jagolah, sarato bado-walah, supayo angkau indak manga-lami cobaan. Batua roh angkau niyo nak mangarajokan apo nan baiak, ta-pi, dek angkau indak talok, dek kara-no tabiyaik manusia tu lamah.”
41014039	Sakali lai Isa Almasih payi badowa, Baliau badowa bakcando kato-kato nan Baliau katokan cako juwo.
41014040	Sasudah tu, Baliau babaliak pulo ka pangikuik-pangikuik-Nyo, Baliau dapek-i inyo tu sadang bi talalok pulo, dek karano inyo tu bi sangaik mangantuak. Mako, indak bi tantu lai dek inyo tu, apo nan ka inyo katokan kabake Isa Almasih.
41014041	Kutiko Isa Almasih babaliak nan katigo kalinyo kabake pangikuik-Nyo, Baliau bakato, ”Bi lalok juwo lai, sa-rato bi balapeh panek juwo lai ang-kau? Alah jadi tu! Lah tibo wakatu-nyo, Anak Manusia ka disarahkan ka tangan urang-urang badoso.
41014042	Jago-lah lai, molah kito barangkek. Liyeklah tu! Urang nan mangkiyanaik-i Ambo lah tibo!”
41014043	Samantaro Isa Almasih sadang mangecek juwo lai, tibolah Yudas, sa-lah surang dari pangikuik Baliau nan duwo baleh tu. Samo-samo jo inyo ti-bo pulo urang banyak, nan bi mam-bawok padang jo palakak. Inyo tu di-suruah dek imam-imam kapalo, dek guru-guru ugamo, sarato dek pamim-pin-pamimpin Yahudi.
41014044	Si pangkiya-naik, lah ma-agiah tawu suatu tando kabake inyo tu. Sarato bakato kaba-ke urang-urang tu, ”Nama urang nan den ibu, itulah Urangnyo. Tangkoklah Inyo, sarato bawoklah Inyo jo panja-goan nan arek.”
41014045	Di kutiko Yudas tibo, inyo lan-suang mandakek kabake Isa Almasih, sarato bakato, ”Angku Guru!” sudah tu, inyo ma-ibu Isa Almasih.
41014046	Kamu-dian, urang-urang nan tibo samo-samo jo Yudas tu, manangkok Isa Almasih, sarato mampilanggu-i Baliau.
41014047	Tapi, salah surang dari urang nan ado di si-nan tu, mancabuik padangnyo, mako, inyo ceteh talingo pisuruah imam basa tu sampai putuih.
41014048	Mako, Isa Almasih bakato kabake urang-urang tu, ”Apo-koh Ambo ko urang jahek, mangkonyo angku-angku bi tibo jo padang, sara-to jo palakak, untuak ka manangkok Ambo?
41014049	Satiyok ari, Ambo ma-aja di Baithullah di adok-an angku-ang-ku, tapi, angku-angku indak manang-kok Ambo doh. Tapi, iyolah samusti-nyo baitu, supayo basuwoanlah, apo nan lah tatulih di Alkitauk.”
41014050	Kasadonyo pangikuik Isa Almasih, bi tabang ambua lari maninggakan Baliau.
41014051	Ado surang anak mudo, inyo hanyo mamakai sa-alai kain, untuak manu-tuik-i badannyo, inyo sato pulo manu-ruikkan Isa Almasih. Urang-urang tu nak ka manangkok inyo pulo,
41014052	mako, inyo malapehkan kainnyo tu, sudah tu, inyo lari batilanjang.
41014053	Isa Almasih dibawok ka rumah imam basa. Di sinan tu, lah bi bakum-pua kasadonyo imam kapalo, pamim-pin Yahudi, sarato jo guru-guru uga-mo.
41014054	Petrus payi manuruikkan Isa Almasih dari jauah, sampai masuak ka alaman rumah imam basa. Di sinan tu, inyo duduak dakek api, untuak ka ma-angekkan badan, samo jo panga-wal-pangawal.
41014055	Imam-imam kapalo, sarato jo kasadonyo anggota Mahka-mah Ugamo Yahudi, ba-usawo untuak mandapekkan bukti-bukti, nan ka da-pek manyalahkan Isa Almasih, supa-yo Baliau bisa dijatuahi ukunan mati. Tapi, indak ciyek juwo doh bukti nan didapek dek urang-urang tu.
41014056	Lah sambuah sasi nan di-imbau, untuak mambarikan katarangan nan palasu taradok diri Isa Almasih, tapi, kata-rangan inyo tu, bi balawanan, antaro nan surang jo nan lainnyo.
41014057	Sudah tu, ado babarapo urang sasi nan bi tagak, sarato mambarikan ka-tarangan nan palasu tantang diri Isa Almasih,
41014058	”Kami ado mandangakan Urang ko mangatokan, ’Ambo ka ma-runtuahi Baithullah nan dibuwek dek manusia ko, nan sasudah tigo ari, Ambo ka mambangun nan lain, nan indak doh dibuwek dek manusia.’ ”
41014059	Tapi, panga-kuan urang-urang tu bi balawanan, an-taro nan ciyek ko, jo nan ciyek lai.
41014060	Mako, imam basa tagak di adok-an kasadonyo urang-urang tu, sarato jo batanyo kabake Isa Almasih, ”Apo-koh Angkau indak manjawauk, jo sa-galo tuduahan nan dituduahkan ka-bake Angkau tu?”
41014061	Tapi, Isa Almasih anok sajo. Indak ciyek juwo doh nan dijawauk dek Baliau. Mako, imam basa tu batanyo sakali lai kabake Baliau, ”Apokoh Ang-kau Rajo Panyalamaik, Anak Allah Nan Mahasuci?”
41014062	Isa Almasih manjawauk, ”Ambo-lah Urang-Nyo, sudah ko kasadonyo angku-angku ka bi maliyek, Anak Ma-nusia duduak di sabalah suwok Allah Nan Mahakuwaso, sarato nan ka datang baliak dalam awan dari langik!”
41014063	Dek mandanga nan baitu, imam basa tu mancabiak-cabiak-i bajunyo sambia bakato, ”Indak paralu lai dek kito sasi!
41014064	Kalian lah bi manda-nga sandiri, kato-kato-Nyo nan ma-ino Allah. Nan kiniko, apo kaputus-an kalian?” Kasadonyo urang-urang tu lah bi supa-kaik mamutuihkan, baraso Isa Almasih sabana basalah, sarato patuik di-ukun mati.
41014065	Mako, babarapo urang nan di si-nan tu, bi maliyua-i Isa Almasih, sara-to manutuik mato Baliau, sarato ma-nenju Baliau, kamudian urang tu bi batanyo, ”Cubolah takok, siya urang nan manenju Wa-ang ko?” Panga-wal-pangawal sato pulo manampa Isa Almasih.
41014066	Samantaro Petrus sadang di ala-man juwo lai, salah surang pisuruah nan padusi dari imam basa, datang ka sinan tu.
41014067	Kutiko inyo maliyek Petrus sadang basangai di dakek api, inyo caliak bana roman muko Petrus jaleh-jaleh, sarato jo bakato, ”Indak-koh angkau nan samo-samo pulo jo si Isa urang Nazaret tu?”
41014068	Tapi, Petrus indak mangaku. Inyo bakato kabake urang padusi tu, ”Ambo indak tawu, sarato indak mangarati, apo nan angkau mukasuikkan.” Su-dah tu, Petrus payi ka pintu kaporo rumah imam basa tu. [Sakutiko tu ju-wo, ayam bakukuak.]
41014069	Sasudah tu, Petrus nampak pulo baliak dek pisuruah nan padusi tu, nan inyo bakato kabake urang-urang nan ado di sinan tu, ”Batua, inyo ko, adolah salah surang dari urang-urang tu!”
41014070	Tapi, Petrus indak juwo ma-ngaku. Indak lamo sasudah tu, urang-urang nan ado di sinan tu, bi bakato pulo ka-bake Petrus, ”Angkau ko, iyo lah jaleh salah surang dari urang-urang tu, dek karano, angkau urang dari Galilea!”
41014071	Mako, Petrus basumpah-sumpah, sarato jo bakato, ”Ambo indak baka-tawuan bagai doh, jo Urang nan ang-kau mukasuikkan tu!”
41014072	Sakutiko tu juwo, ayam bakukuak untuak nan kaduwo kalinyo. Mako, ta-kanalah dek Petrus, baraso Isa Almasih lah bakato kabake inyo, ”Sabalun ayam bakukuak duwo kali, nan angkau, lah tigo kali ma-engkari Ambo.” Mako, Petrus manangih tasadu-sadu.
41015001	Subuah-subuah buto, kasado-nyo anggota Mahkamah Uga-mo Yahudi, tamasuak jo imam-imam kapalo, pamimpin-pamimpin Yahudi, sarato jo guru-guru ugamo, basica-pek barundiang. Inyo tu mampilang-gu-i Isa Almasih, sudah tu, mambawok Baliau, untuak ka disarahkan kabake Pilatus.
41015002	Pilatus batanyo kabake Isa Almasih, ”Apokoh iyo Angkau Rajo urang Yahudi?” Isa Almasih manjawauk, ”Baitulah, bakcando nan angkau katokan.”
41015003	Sambuah tuduahan-tuduahan, nan dituduahkan kabake Isa Almasih, dek imam-imam kapalo.
41015004	Sudah tu, Pila-tus batanyo pulo baliak kabake Isa Almasih, ”Baa, iyo indak ka namuah doh Angkau manjawauk? Liyeklah, bara ka banyaknyo tuduahan, nan di-tuduahkan dek urang-urang tu tara-dok Angkau!”
41015005	Tapi, bakcando cako, indak ciyek ju-wo doh nan dijawauk dek Isa Almasih, sainggo Pilatus manjadi eran.
41015006	Di satiyok Ari Rayo Paskah, nan galiknyo Pilatus ado malapehkan su-rang urang tahanan, manuruik piliahan urang nan banyak.
41015007	Di dalam pinjaro, di antaro pambarontak-pambarontak nan bi mambunuah, di kutiko ado ka-kacauan, ado surang nan banamo si Ba-rabas.
41015008	Urang banyak lah bi bakumpua, sarato bi mamintak kabake Pilatus, su-payo inyo malapehkan surang urang tahanan, samo jo bakcando nan biaso.
41015009	Pilatus batanyo kabake urang nan ba-nyak tu, ”Baa, layi namuah kalian, jikok waden malapehkan Rajo urang Yahudi tu, untuak kalian?”
41015010	Dek karano, Pi-latus lah tawu, baraso imam-imam ka-palo tu, manyarahkan Isa Almasih ka-bake inyo, dek karano bingik.
41015011	Tapi, imam-imam kapalo bi ma-asuang-i urang nan banyak tu, un-tuak mamintak kabake Pilatus, supa-yo Barabas-lah nan ka dilapehkan.
41015012	Mako, Pilatus bakato baliak kaba-ke urang nan banyak tu, ”Jikok baitu, apo nan musti den pabuwek, taradok Urang nan kalian namokan Rajo urang Yahudi tu?”
41015013	Urang nan banyak tu bi ma-ariak, ”Salibkan sajolah Inyo!”
41015014	Mako, Pilatus batanyo, ”Tapi, apo karajo jahek nan lah Inyo pabu-wek?” Sudah tu, urang-urang tu bi ma-ariak, labiah kuwaik daripado nan cako, ”Salibkan sajolah Inyo!”
41015015	Pilatus niyo nak ka manyanang-kan ati urang nan banyak tu, mako, inyo malapehkan si Barabas untuak mampalakukan kandak urang-urang tu. Kamudian, inyo manyuruah urang mancambuik Isa Almasih, sudah tu, manyarahkan Baliau untuak ka di-salibkan.
41015016	Isa Almasih dibawok dek sarada-du-saradadu ka kantua pangadielan di istano gubenur. Kamudian, kasadonyo pasukan dipanggie untuak bakumpua.
41015017	Sudah tu, inyo tu manganakkan ju-bah kulabu bungo taruang kabake Isa Almasih, sarato mambuwek mangkuto dari rantiang-rantiang nan baduri, ka-mudian, inyo tonggokkan di ateh ka-palo Isa Almasih.
41015018	Sasudah tu, inyo tu bi mangucaukkan salam kabake Baliau. Inyo tu bi bakato, ”Daulaik Ra-jo urang Yahudi!”
41015019	Inyo tu manokok kapalo Isa Almasih jo tungkek, sudah tu, inyo maliyua-i Baliau, sarato ma-nyambah sujuik di adok-an Baliau.
41015020	Sasudah mampamainkan Isa Alma-sih, mako, inyo tu mambukak jubah kulabu bungo taruang tu, sudah tu, inyo kanakkan baliak pakaian Baliau sandiri. Kamudian, Baliau dibawok ka-luwa, untuak ka disalibkan.
41015021	Di tangah jalan, urang-urang tu ma-maso surang urang, untuak nan ka ma-mikua kayu salib Isa Almasih. Urang tu kabatualan baru tibo dari kampuang, nak ka payi ka kota. (Namonyo Simon, — nan barasa dari Kirene, apak dek Aleksander, sarato jo Rufus.)
41015022	Isa Almasih dibawok ka suatu tampaik nan banamo Golgota, nan aratinyo adolah ”Tampaik Tangkurak”.
41015023	Tibo di sinan tu, urang-urang tu nak mambari ang-gur nan lah bacampua jo mur, kabake Baliau, tapi, Isa Almasih indak namuah maminun anggur tu.
41015024	Kamudian, inyo tu manyalibkan Baliau, sarato mam-bagi-bagi pakaian Baliau, jo sacaro ba-undi untuak manantukan bagian-nyo surang-surang.
41015025	Panyaliban Isa Almasih tu tajadi di pukua sambilan pagi.
41015026	Di puncak tunggak salib Baliau tu, dipasang tulisan tantang tuduahan kabake Baliau, iyolah: ”Rajo Urang Ya-hudi”.
41015027	Samo-samo jo Isa Almasih tu, urang-urang tu bi manyalibkan pulo, duwo urang panyamun, surang di sa-balah suwok, nan surang lai di saba-lah kida Baliau. [
41015028	Dek nan baitu, ma-ko basuwoanlah, apo nan lah tatulih di Alkitauk; iyolah: ”Inyo di-anggauk tamasuak urang-urang jahek.”]
41015029	Urang-urang nan lalu di sinan tu, bi manggeleng-gelengkan kapalo, sa-rato bi ma-ino Isa Almasih. Inyo tu bi bakato, ”Oih, Wa-ang nan ka marun-tuahi Baithullah, sarato nan ka mam-bangunnyo baliak dalam tigo ari.
41015030	Cu-bolah turun dari kayu salib tu, sarato salamaikkanlah diri Wa-ang!”
41015031	Baitu pulo imam-imam kapalo, sa-rato jo guru-guru ugamo, bi mancime-ehkan Isa Almasih. Inyo tu bi bakato sasamo inyo, ”Inyo ka manyalamaik-kan urang lain, tapi, diri-Nyo sorang, indak dapek doh Inyo salamaikkan!
41015032	Jikok Inyo rajo Israel, Rajo Panya-lamaik, eloklah kiniko Inyo turun dari kayu salib tu, supayo kami bi maliyek, sarato bi picayo kabake Inyo!” Urang nan disalibkan samo-samo jo Isa Almasih tu, sato pulo ma-ino Isa Almasih.
41015033	Di tangah ari, salamo tigo jam, kaciyek-annyo nagari tu manjadi ka-lam.
41015034	Nan di pukua tigo sanjo, Isa Almasih mamakiak jo suwaro nan ku-waik, ”Eloi, Eloi, lama sabakhtani?” nan aratinyo adolah, ”Yo Allah Ambo, yo Allah Ambo, baa mangko Angkau tinggakan Ambo?”
41015035	Babarapo urang nan ado di sinan tu, bi mandanga Baliau mamakiak tu, urang-urang tu bi bakato, ”Dangalah, Inyo ma-imbau Elia!”
41015036	Salah surang dari inyo tu, bagageh ma-ambiak bu-ngo karang, sudah tu, inyo randamkan masuak anggur nan masam. Kamu-dian, bungo karang tu dicucuakkan-nyo di ujuang pangalan, sudah tu, di oncongkannyo ka bibia Isa Almasih, sambia bakato, ”Kito tunggu, molah kito liyek, apokoh iyo tibo Elia, un-tuak nan ka manurunkan Inyo dari kayu salib tu.”
41015037	Sudah tu, Isa Almasih mamakiak, Baliau pun maningga.
41015038	Tabie nan tagantuang di dalam Baithullah, cabiak, balah duwo dari ateh sampai ka bawah.
41015039	Kumandan saradadu nan tagak di adok-an salib tu, maliyek, baa bana Isa Almasih ka maningga. Inyo bakato, ”Batua, Baliau ko adolah Anak Allah!”
41015040	Di sinan tu, ado pulo babarapo urang padusi, nan sadang bi maliyek kasadonyo tu dari jauah. Di antaro inyo adolah Salome, Maryam Magdalena, Maryam, mandeh dek Yakobus nan mudo sarato jo Yoses.
41015041	Inyo tu adolah urang-urang padusi, nan bi manuruik-kan sarato nan manolong Isa Almasih, kutiko Baliau sadang di Galilea. Sara-to banyak lai padusi-padusi nan lain di sinan tu, nan lah bi datang ka Yerusa-lem, samo-samo jo Isa Almasih.
41015042	-
41015043	Ari lah malam, kutiko Yusuf da-ri Arimatea tibo. Inyo anggota Mahka-mah Ugamo Yahudi nan di aromaik-i. Inyo adolah urang nan sadang ma-nanti-nantikan pulo, masonyo Allah ka mamarentah sabagai Rajo. Ari tu, adolah ari Mampasiyaukkan, (iyolah ari sabalun ari Sabat). Dek karano itu, Yusuf mambaranikan diri mangadauk kabake Pilatus, untuak mamintak ma-yik Isa Almasih.
41015044	Pilatus tacangang dek mandanga Isa Almasih lah maning-ga. Dek karano itu, inyo manyuruah urang ma-imbau kapalo pasukan, sara-to batanyo kabake inyo, apokoh lah la-mo Isa Almasih maningga.
41015045	Sasudah mandanga katarangan kumandan sara-dadu tu, Pilatus mambuliahkan Yusuf, untuak ma-ambiak mayik Isa Alma-sih.
41015046	Sudah tu, Yusuf mambali kain kapan dari lenan nan aluih, sasudah manurunkan mayik Isa Almasih, ma-ko, inyo bungkuih jo kain kapan nan dari lenan tu. Kamudian, inyo ma-latakkan mayik tu, di kubuaran nan dibuwek di dalam bukik batu. Sasu-dah tu, inyo sawok pintu kubua tu, jo sabuwah batu gadang.
41015047	Saman-taro itu, Maryam Magdalena, sarato jo Maryam mandeh Yoses, bi mam-paratikan, dima mayik Isa Almasih tu dilatakkan.
41016001	Kutiko lah talampau ari Sabat, Maryam Magdalena, sarato jo Maryam mandeh Yakobus, sarato jo Salome, bi payi mambali sagalo ra-muan, untuak paminyak-i mayik Isa Almasih.
41016002	Pagi-pagi sangaik, kutiko matoari muloi tabik, di ari partamu nan sapakan tu, inyo tu bi payi ka ku-buaran.
41016003	-
41016004	Di tangah jalan, inyo tu bi bakato sasamo inyo, ”Siyalah urang nan ka dapek manolong kito, untuak nan ka ma-insuik batu, sawok pintu kubua tu?” Dek karano, batu tu ga-dang sangaik. Tapi, satibo inyo di si-nan tu, inyo tu bi maliyek batu tu, lah ta-anjak.
41016005	Sudah tu, inyo tu bi ma-suak ka dalam kubuaran tu. Tibo di dalam, di sabalah suwok, inyo tu ma-nampak surang anak mudo, nan ma-makai jubah putiah, sadang duduak, nan inyo tu bi takajuik.
41016006	Urang mudo tu bakato, ”Jan takuik! Ambo tawu, baraso ang-kau sadang bi mancari Isa Alma-sih, urang Nazaret nan lah dIsa-libkan tu. Baliau indak ado lai di siko. Baliau-lah lah iduik baliak, sasudah mati! Liyek sajolah, di si-kolah tampaiknyo Baliau dilalok-kan, dek urang-urang nan mangu-buakan-Nyo.
41016007	Kiniko payilah lai, curitokanlah kaba ko kabake pa-ngikuik-pangikuik-Nyo, tamasuak ka Petrus bagai. Katokan kabake inyo tu, ’Baliau lah payi mandawu-lui angkau ka Galilea. Tibo di si-nan, angkau ka basuwo jo Baliau, bakcando nan lah dikatokan dek Baliau kabake angkau.’ ”
41016008	Mako, inyo tu bi kaluwa dari kubuaran tu, sudah tu, inyo bi ba-lari dek karano inyo takajuik, sa-rato jo takuik. Inyo tu indak bi mangatokan sabuwah alah juwo kabake siya-siyanyo, dek karano inyo takuik. [
41016009	Sasudah Isa Almasih iduik baliak, sasudah mati, subuah-subuah di ari Akaik, Baliau mulo-mulo manam-pakkan diri kabake Maryam Magda-lena. (Dari Maryam tu panah dulu, Isa Almasih mangaluwakan tujuah roh jahek.)
41016010	Mako, Maryam Mag-dalena payi ma-agiah tawu kajadian tu, kabake kanti-kanti Isa Almasih, nan sadang basadiah ati, sarato bi manangih.
41016011	Tapi, inyo tu indak bi picayo doh, kutiko inyo tu di-agiah tawu, baraso Isa Almasih lah iduik baliak, sarato baraso Maryam lah manampak Baliau.
41016012	Sasudah tu, Isa Almasih manam-pakkan diri kabake duwo urang pa-ngikuik-Nyo, jo caro nan lain. Itu tajadi, kutiko urang nan baduwo tu, sadang dalam parjalanan ka sabu-wah kampuang.
41016013	Dek karano itu, inyo tu bi babaliak, sarato ma-agiah tawu kajadian tu kabake pangikuik nan lainnyo. Tapi, urang-urang tu indak bi picayo.
41016014	Akienyo, Isa Almasih manampak-kan diri kabake pangikuik-Nyo nan sa-baleh tu, kutiko inyo tu sadang bi ma-kan. Baliau mamparingekkan inyo tu, dek karano inyo tu kurang ba-iman, sarato talampau kareh kapalo, sainggo indak bi picayo, kabake urang-urang nan lah bi maliyek sandiri, baraso Isa Almasih lah iduik baliak.
41016015	Sudah tu, Isa Almasih bakato kabake inyo tu, ”Bi payilah ka kasadonyo nagari nan di muko bumi ko, sarato baritokanlah Injil nan dari Allah tu, kabake sado-nyo umaik mukaluak.
41016016	Urang nan in-dak bi picayo, inyo ka di ukun. Tapi, urang nan layi bi picayo, sarato layi dipamandikan, ka salamaik.
41016017	Saba-gai tando dek urang-urang nan pica-yo tu, inyo ka bi ma-usie roh jahek ateh namo Ambo; inyo tu ka bi baka-to-kato jo bahaso-bahaso nan indak inyo katawui.
41016018	Jikok inyo tu mama-cikkan ula, atau pun maminun racun, nan inyo tu indak ka baa-baa. Jikok inyo tu malatakkan tangannyo ka ba-dan urang nan sakik, mako, panyakik urang tu ka cegak.” [
41016019	Sasudah Tuhan Isa Almasih ma-ngecek jo urang-urang tu, Baliau di-angkek ka sarugo. Di sinan Baliau ma-marentah samo-samo jo Allah.
41016020	Mako, pangikuik-pangikuik-Nyo tu, bi payi untuak mambaritokan Injil nan dari Allah kian kumari. Tuhan pun sato ba-karajo samo-samo jo inyo tu, sarato mambuktikan malalui mukjizat-muk-jizat, baraso, apo nan dibaritokan dek inyo tu, adolah kabanaran.]
42001001	Angku Teofilus nan baiak budi, Banyak urang nan lah ba-usawo nak ka mancataik jo sacaro taratur, tantang kajadian-kajadian nan lah ta-jadi di tangah-tangah kito.
42001002	Inyo tu bi mancataik sasuwai jo nan dicuritokan kabake kito, dek urang-urang nan lah bi maliyek sandiri, kajadian-kajadian tu, dari sajak samulo, nan kamudian, bi mangabakan barito tu.
42001003	Sasudah am-bo pareso jo sacaro taliti kasadonyo, dari parmuloannyo, mako, ambo ra-so, eloklah ambo buwek surek nan jo sacaro taratur untuak angku.
42001004	Ambo buwek surek ko, mukasuiknyo iyolah supayo angku buliah tawu, baraso apo nan lah di-ajakan kabake angku, iyo sabana-bana batua.
42001005	Kutiko Herodes manjadi rajo di na-gari Yudea, ado surang imam nan ba-namo Zakharia. Inyo tamasuak golong-an imam-imam Abia. Bininyo banamo Elisabet, inyo katurunan imam pulo.
42001006	Caro iduik kaduwo urang tu, manya-nangkan ati Allah. Kaduwonyo bi ma-matuahi sagalo parentah, sarato jo pa-ratuaran Tuhan, jo sapanuahnyo.
42001007	Inyo tu indak mampunyoi anak, dek kara-no Elisabet mandua, sarato kaduwo-duwonyo lah bi gaek.
42001008	Pado suatu ari, kutiko golongan Abia mandapek legaran manjadi imam, ma-ko, Zakharia manjalankan tugeh saba-gai imam di adok-an Allah.
42001009	Jo sacaro ba-undi, bakcando nan biaso dipabuwek dek imam-imam, mako, Zakha-ria ditunjuak untuak masuak ka dalam Baithulmukadis, sarato nan ka mam-baka kumayan.
42001010	Samantaro upacara mambaka kumayan di adokan, urang nan banyak bi badowa di luwa.
42001011	Pado wakatu itu, malekaik Tuhan manam-pakkan diri kabake Zakharia. Male-kaik tu tagak di sabalah suwok meja tampaik mambaka kumayan.
42001012	Kutiko Zakharia manampak malekaik tu, inyo takajuik sarato jo takuik.
42001013	Tapi, male-kaik tu bakato, ”Jan takuik Zakharia! Allah lah mampalakukan dowa ang-kau. Urang rumah angkau, Elisabet ka malayiekan surang anak laki-laki. Ang-kau musti mambari namo si Yahya ka-bake anak tu.
42001014	Angkau ka sangaik ba-sukocito, sarato banyak urang nan ka bi bagadang ati, jikok anak tu lah la-yie isuak!
42001015	Inyo ka manjadi urang ba-sa manuruik pandangan Tuhan, sarato indak ka maminun anggur, atau minun-an kareh. Sajak dari layie, inyo ka diku-wasoi dek Roh Allah.
42001016	Banyak urang Israel nan ka dibimbiangnyo, babaliak kabake Allah, Tuhan-nyo umaik Israel.
42001017	Inyo ka manjadi pisuruah Tuhan nan kuwaik, sarato nan bakuwaso, samo jo bakcando Elia. Inyo ka mampadamai-kan apak jo anak, baitu pulo, urang nan indak patuah, ka dipimpinnyo babaliak ka jalan pikieran nan bana. Jo caro nan baitu, inyo manyadiyokan suatu umaik, nan lah siyauk untuak Tuhan.”
42001018	Zakharia batanyo kabake male-kaik tu, ”Baa caronyo ambo dapek ta-wu, baraso, apo nan angkau katokan tu ka tajadi? Ambo lah gaek, nan bi-ni ambo lah tuwo pulo.”
42001019	Malekaik tu manjawauk, ”Ambo ko Jibril. Ambo malayani Allah, sara-to Baliau-lah nan manyuruah ambo, untuak manyampaikan kaba baiak ko kabake angkau.
42001020	Apo nan ambo ka-tokan, ka tajadi pado wakatunyo. Ta-pi, dek karano angkau indak picayo, mako, sasudah ko, angkau indak ka bisa lai bakato-kato; angkau ka man-jadi bisu, sampai tibo masonyo, apo nan ambo katokan tajadi.”
42001021	Samantaro itu, urang-urang nan di luwa, taruih juwo bi manantikan Zakharia. Urang-urang tu bi eran, baa mangko lamo bana inyo di da-lam Baithulmukadis.
42001022	Kutiko Zakha-ria lah kaluwa, inyo indak bisa lai ma-ngecek jo urang-urang tu. Inyo hanyo bisa manggarik-garikkan tangannyo ka ganti mangecek, nan inyo tatauk bisu. Mako, urang-urang tu pun bi tawu, ba-raso inyo lah maliyek suatu pangliya-tan di dalam Baithulmukadis.
42001023	Sasudah abih maso tugehnyo di Baithulmukadis, mako, Zakharia pulang ka rumahnyo.
42001024	Indak bara lamo kamu-dian, bininyo Elisabet, manganduang. Limo bulan lamonyo, Elisabet indak ka-luwa-kaluwa dari rumah.
42001025	Inyo baka-to, ”Akienyo Tuhan manolong ambo, sa-rato ma-apuihkan ka-inoan ambo.”
42001026	Kutiko Elisabet lah manganduang anam bulan, mako, Allah manyuruah malekaik Jibril payi ka Nazaret, sabu-wah kota di daerah Galilea.
42001027	Jibril di-utuih kabake surang anak gadih, nan banamo Maryam. Anak gadih tu lah batunangan jo surang urang nan banamo Yusuf, dari katurunan Ra-jo Daud.
42001028	Malekaik tu datang kaba-ke Maryam sarato bakato, ”Assalamu alaikum, angkau nan dibarakaik-i dek Tuhan, jo sacaro nan luwa biaso! Tuhan tatauk manyaratoi angkau!”
42001029	Dek mandanga kecek malekaik tu, Maryam takajuik, sainggo inyo bata-nyo-tanyo di dalam ati, apo mukasuik-nyo salam tu.
42001030	Mako, malekaik tu ba-kato kabake inyo, ”Jan takuik Maryam, dek karano angkau manyanangkan ati Allah.
42001031	Angkau ka manganduang, sa-rato ka malayiekan surang anak, nan musti angkau bari namo Yesus, (Isa Almasih).
42001032	Inyo ka manjadi urang nan basa, sarato ka dinamokan Anak Allah Nan Mahatenggi. Tuhan Allah ka man-jadikan Inyo Rajo, samo jo bakcando Rajo Daud, niniak muyang-Nyo.
42001033	Nan Inyo ka mamarentah sabagai Rajo, ta-radok katurunan Yakub salamo-lamo-nyo. Karajaan-Nyo indak ka bakasu-dahan.”
42001034	Maryam bakato kabake malekaik tu, ”Tapi, ambo ko kan gadih, alun ba-junjuangan, dima pulo ka mungkin ta-jadi nan bakcando itu?”
42001035	Malekaik tu manjawauk, ”Roh Allah ka datang kabake angkau, sa-rato kuwaso Allah ka marawok-i ang-kau. Itulah sabauknyo, Anak nan ka layie tu dikatokan Suci, Anak Allah.
42001036	Katawuilah: Elisabet dunsanak ang-kau tu, biyapun inyo lah gaek, nan urang bi mangatokan inyo tu mandua, tapi, kiniko inyo sadang manganduang anam bulan.
42001037	Dek karano, dek Allah indak ado doh nan mustayie.”
42001038	Sudah tu, Maryam bakato, ”Ambo ko hanyolah pisuruah Tuhan; biyalah tajadi di diri ambo, bakcando nan ang-kau katokan.” Sudah tu, malekaik tu payi maninggakan Maryam.
42001039	Indak lamo sasudah tu, Maryam payi ka sabuwah kota di Yudea, di da-erah pagunuangan.
42001040	Inyo payi ka rumah Zakharia, nan kutiko inyo ka masuak, inyo mambari salam kaba-ke Elisabet.
42001041	Baitu Elisabet manda-nga salam dari Maryam, mako, anak nan di dalam kanduangan Elisabet tu, manggarik. Mako, Elisabet dikuwasoi dek Roh Allah,
42001042	mako, inyo bakato jo suwaro nan kuwaik, ”Angkaulah nan paliang di barakaik-i, di antaro kasado-nyo padusi! Dibarakaik-ilah Anak nan ka angkau layiekan tu!
42001043	Siya banalah ambo ko, sainggo mandeh Tuhan da-tang kabake ambo?
42001044	Baitu ambo man-danga salam dari angkau, anak nan di dalam kanduangan ambo, manggarik dek kagadangan ati.
42001045	Basukocitolah angkau, dek karano angkau picayo, ba-raso, apo nan dikatokan dek Tuhan ka-bake angkau tu, iyo, ka tajadi!”
42001046	Maryam bakato, ”Ati ambo mamuji Tuhan,
42001047	nan jiwa ambo basukocito, dek karano Allah Panyalamaik ambo.
42001048	Baliau nan layi mangana ambo, Pisuruah-Nyo nan hino ko! Muloi dari sajak kiniko, kasadonyo banso, ka bi mangatokan, ambo basukocito.
42001049	Dek karano, Allah Nan Mahakuwaso, mampabuwek sagalo parkaro nan luwa biaso taradok ambo. Sucilah namo Baliau.
42001050	Dari satiyok katurunan, Tuhan maraso ibo, kabake urang nan takuik kabake Baliau.
42001051	Jo tangan-Nyo nan kokoh, Baliau mampakecaikan urang nan uju, sarato mangacaukan mukasuik urang-urang tu.
42001052	Rajo-rajo, Baliau turunkan dari kurisi karajaan, urang nan hino, Baliau tenggikan.
42001053	Urang nan baparuik litak, Baliau puwehkan jo sagalo kabaiakkan, urang nan kayo, Baliau usie jo sakuih nan indak barisi.
42001054	Baliau manolong Israel pisuruah-Nyo, manuruik janji nan Baliau buwek jo niniak muyang kito.
42001055	Tuhan indak lupo doh jo janji-Nyo, Baliau bamurah ati kabake Ibrahim, sarato jo kabake katurunannyo, sampai salamo-lamonyo.”
42001056	Kiro-kiro tigo bulan lamonyo, Mar-yam tingga jo Elisabet, sudah tu, baru inyo babaliak ka rumahnyo.
42001057	Tibolah wakatunyo Elisabet ka malayiekan. Inyo malayiekan surang anak laki-laki.
42001058	Urang-urang nan da-kek rumahnyo, sarato jo sanak sudaro-nyo bi mandanga, bara lah ka eloknyo Tuhan taradok Elisabet, urang-urang tu pun sato pulo bagadang ati samo jo inyo.
42001059	Kutiko anak tu lah ba-umua sa-lapan ari, urang-urang tu bi tibo un-tuak ka manyunaikkannyo. Inyo tu ka bi manamoi anak tu si Zakharia, ma-nuruik namo apaknyo,
42001060	tapi, Elisa-bet bakato, ”Jan lai itu namonyo! Inyo musti di-agiah namo si Yahya.”
42001061	Urang nan banyak tu bi baka-to kabake inyo, ”Indak surang juwo doh sanak sudaro angkau nan bana-mo bakcando itu.”
42001062	Sudah tu, bak-cando mangecek jo urang bisu, urang-urang tu bi batanyo kabake Zakharia, siya namo nan ka inyo barikan untuak anaknyo tu.
42001063	Zakharia mamintak sabuwah batu tulih, sudah tu, inyo manulihkan di batu tu, ”Namonyo adolah si Yahya.” Kasadonyo urang tu bi tacangang.
42001064	Di kutiko tu juwo, Zakharia bisa mangecek baliak, sarato mamuji Allah.
42001065	Urang-urang nan di dakek rumahnyo, kasadonyo bi tabik takuik, sarato pacahlah kaba di-kaciyek-annyo daerah pagunuangan Yu-dea.
42001066	Kasadonyo urang nan bi manda-nga kajadian tu, bi batanyo di dalam ati, ”Ka jadi apolah paja ko isuak?” Dek ka-rano Tuhan manyarato-inyo.
42001067	Zakharia, apak dari anak tu, di-kuwasoi dek Roh Allah, sainggo inyo manyampaikan pasan dari Tuhan. Inyo bakato,
42001068	”Molah kito mamuji Tuhan, Allah banso Israel! Baliau lah datang untuak ka manolong umaik-Nyo, sarato ka malapehkan umaik-Nyo tu.
42001069	Baliau mambari kito, Panyalamaik nan bakuwaso, katurunan Daud, pisuruah-Nyo.
42001070	Di maso nan sa-isuak sangaik, malalui nabi-nabi pilihan-Nyo, Tuhan lah mambari janji-Nyo,
42001071	untuak manyalamaikkan kito, dari musuah kito, sarato ka malapehkan kito, dari kuwaso urang-urang nan mambanci-i kito.
42001072	Untuak manyatokan, kamurahan ati Baliau kabake niniak muyang kito, mako, janji Baliau nan suci tu, ka Baliau tapek-i.
42001073	-
42001074	Baliau basumpah kabake Ibrahim bapak kito, sarato bajanji, untuak ka manyalamaikkan kito dari musuah kito, supayo kito indak maraso takuik, untuak ba-ibadaik kabake Baliau,
42001075	sarato tatauk mampabudakkan diri kabake Baliau, sarato manyanangkan ati Baliau, salamo iduik kito.
42001076	Oih anak ambo, angkau ka dinamokan nabi Allah Nan Mahatenggi. Angkau di-utuih mandawului Tuhan, untuak marintih jalan untuak Baliau,
42001077	sarato mambaritokan kabake umaik-Nyo, baraso inyo tu ka disalamaikkan, jikok Allah lah ma-ampuni doso-doso umaik-Nyo tu.
42001078	Tuhan kito pangasiah jo panyayang; untuak manyalamaikkan kito, Baliau datang. Nan bak matoari tabik di pagi ari,
42001079	bakcando itulah Baliau mambarikan tarang-Nyo, kabake sadonyo urang, nan iduik di nan kalam, sarato jo nan bi katakuik-an. Baliau mambimbiang kito, ka jalan nan manuju kadamaian.”
42001080	Anak Zakharia tu, batambah ga-dang, sarato batambah kuwaik rohnyo. Inyo tingga di padang gurun, sampai tibo masonyo, inyo manyatokan diri-nyo kabake banso Israel.
42002001	Pado wakatu itu, Kaisar Agustus mamarentahkan, supayo di-etong kasadonyo umaik mukaluak, nan di ka-ciyek-annyo Karajaan Roma.
42002002	Ma-etong panduduak nan partamu kali ko, di-lansuangkan di kutiko Kirenius man-jadi gubenur nagari Siria.
42002003	Kasadonyo urang pado wakatu itu, bi payi un-tuak mancataikkan diri, ka kotanyo surang-surang.
42002004	Nan Yusuf pun barangkek dari Na-zaret di Galilea, ka Betlehem di Yudea, tampaik kalayieran Rajo Daud; dek karano Yusuf adolah katurunan Daud.
42002005	Yusuf mancataikkan diri sa-mo-samo jo Maryam tunangannyo, nan sadang manganduang.
42002006	Kutiko inyo tu sadang di Betlehem, tibolah wakatunyo dek Maryam, untuak ka malayiekan.
42002007	Inyo malayiekan surang anak laki-laki, anaknyo nan partamu. Anak tu inyo paluik jo kain lampin, sudah tu, inyo latakkan di dalam la-wak-lawak nan barisi jarami; dek ka-rano, inyo tu indak mandapek tam-paik untuak bamalam.
42002008	Pado malam tu, ado tukang-tukang gubalo nan sadang bi manjago domba-dombanyo, di tangah padang rumpuik di daerah tu.
42002009	Indak di sangko-sang-ko, malekaik Tuhan manampakkan diri kabake inyo tu, sarato cahayo ta-rang nan dari Tuhan, bacahayo ma-narangi inyo tu, tukang-tukang gu-balo tu sangaik katakuik-an.
42002010	Tapi, malekaik tu bakato, ”Jan takuik! Dek karano, ambo datang mambawok ka-ba baiak untuak angkau - kaba nan sangaik manggadangkan ati kasado-nyo urang.
42002011	Di ari ko, di kota Daud lah layie Rajo Panyalamaik angkau, iyolah Isa Almasih, Tuhan.
42002012	Ikolah tandonyo: Angkau ka mandapek-i, su-rang anak nan bapaluik jo kain lam-pin, nan sadang balalokkan di dalam sabuwah lawak-lawak.”
42002013	Indak disangko-sangko, malekaik tu, disaratoi pulo dek banyak male-kaik nan lain, nan bi mamuji Allah. Inyo tu bi bakato,
42002014	”Tapujilah Allah di langik nan sangaik tenggi! Sarato jo di muko bumi, tanang santosolah manusia nan layi manyanangkan ati Tuhan!”
42002015	Sasudah malekaik-malekaik tu bi barangkek maninggakan inyo tu, sarato babaliak ka sarugo, mako, nan tu-kang-tukang gubalo tu, bi bakato sa-samo inyo, ”Molah kito ka Betlehem, untuak maliyek kajadian nan tajadi tu, nan lah di-agiah tawu dek Tuhan kabake kito.”
42002016	Inyo tu bi bagageh payi barangkek, sudah tu, bi manamui Maryam, sarato jo Yusuf, sarato jo Anak tu, nan sadang lalok di dalam lawak-lawak.
42002017	Kutiko tukang-tukang gubalo tu bi maliyek Anak tu, mako, inyo tu bi mancuritokan, apo nan dikatokan dek malekaik-malekaik tantang Anak tu.
42002018	Kasadonyo urang bi tacangang, dek mandangakan curito tukang-tukang gubalo tu.
42002019	Tapi, Maryam marasi-yokan kasadonyo tu di dalam atinyo, sarato ma-inok mamanuangkannyo.
42002020	Tukang-tukang gubalo tu bi babaliak ka tangah padang, sambia bi mamuji, sarato jo mamuliekan Allah, dek kara-no, kasadonyo nan lah inyo danga, sa-rato nan lah inyo liyek, tapek bakcan-do nan dikatokan dek malekaik.
42002021	Sasudah ba-umua salapan ari, Anak tu di sunaikkan. Sarato diba-ri namo, Yesus, (Isa Almasih), iyolah, namo nan dibarikan dek malekaik un-tuak-Nyo, sabalun Inyo dikanduang dek mandeh-Nyo.
42002022	Tibolah masonyo dek Yusuf sara-to jo Maryam, untuak manjalankan atuaran panyucian, manuruik para-tuaran Musa. Mako, inyo tu mamba-wok Anak tu ka Yerusalem, untuak ka disarahkan kabake Tuhan.
42002023	Dek karano, di dalam Paratuaran Ugamo Tuhan, tatulih bakcando iko, ”Satiyok anak laki-laki nan paliang tuwo, mus-ti disarahkan kabake Tuhan.”
42002024	Inyo tu bi bamukasuik pulo, nak ka mam-pasambahkan karoban, iyolah, sapasang buruang balam, atau duwo ikua buruang parapati nan mudo, bakcan-do nan lah ditantukan dek Paratua-ran Tuhan.
42002025	Pado wakatu itu, di Yerusalem ado surang urang nan banamo Sime-on. Inyo adolah urang elok, nan takuik kabake Allah, sarato sadang mananti-nantikan, masonyo Allah ka manyala-maikkan Israel. Roh Allah manyarato-inyo,
42002026	nan Roh Allah, lah ma-agiah tawu kabake inyo, baraso inyo alun ka mati, sabalun inyo maliyek Rajo Pa-nyalamaik nan dijanjikan dek Tuhan.
42002027	Dek karano bimbiangan Roh Allah, Simeon masuak ka Baithullah. Pado wakatu itu, Yusuf sarato jo Maryam, mambawok Isa Almasih nan ketek tu, masuak, untuak mambuwek upacara nan diparentahkan dek paratuaran ugamo.
42002028	Mako, Simeon ma-ambiak Anak tu, sarato inyo pangku, sudah tu, inyo mamuji Allah,
42002029	”Oih Tuhan, kiniko Angkau lah manapek-i janji Angkau. Biyalah pisuruah Angkau ko mati jo tanang santoso.
42002030	Dek karano, jo mato ambo sandiri, ambo lah maliyek Panyalamaik nan datang dari Angkau.
42002031	Panyalamaik tu lah Angkau sadiyokan, untuak sagalo banso:
42002032	ibaraik tarang nan manarangi jalan, untuak banso-banso nan lain, untuak datang kabake Angkau; iyolah tarang nan mandatangkan kamuliyaan, untuak umaik Angkau Israel.”
42002033	Yusuf jo Maryam bi tacangang, dek mandanga apo nan dikatokan dek Si-meon, tantang Anak inyo tu.
42002034	Simeon mambarakaik-i inyo tu, sarato baka-to kabake Maryam, mandeh Anak tu, ”Anak ko lah dipiliah dek Allah, untuak ka mambinasokan, sarato jo untuak ka manyalamaikkan banyak umaik Israel. Inyo ka manjadi tando dari Allah, nan ka dilawan dek banyak urang,
42002035	nan jo sacaro nan baitu, mako tabongka-lah, apo nan ado di ati urang-urang tu. Kasadiahan ka manusuak ati ang-kau, bakcando ditusuak dek padang nan tajam.”
42002036	Ado pulo surang lai nabi padusi, nan lah gaek sangaik. Namonyo Ha-na, anak Fanuel, dari suku Asyer. Sa-sudah tujuah tawun barumah tanggo,
42002037	Hana marando, nan kiniko inyo lah ba-umua salapan puluah ampek ta-wun. Inyo indak panah doh baranjak dari Baithullah. Siang malam inyo ba-ibadaik di sinan tu kabake Allah, jo sacaro badowa, sarato jo bapuwaso.
42002038	Tapek pulo pado wakatu itu, inyo tibo, mako inyo pun mamuji Allah, sa-rato bakato tantang parkaro Anak tu, kabake sadonyo urang nan bi manan-ti-nantikan, masonyo Allah mamara-dekakan Yerusalem.
42002039	Sasudah Yusuf jo Maryam, bi ma-ngarajokan kasadonyo nan diwajibkan dek Paratuaran Tuhan, mako, inyo tu bi babaliak ka Nazaret di Galilea.
42002040	Anak tu batambah gadang, sarato batambah kuwaik. Inyo sangaik bijaksano, sara-to sangaik dikasiahi dek Allah.
42002041	Satiyok tawun urang gaek Isa Almasih bi payi ka Yerusalem, un-tuak marayokan Ari Rayo Paskah.
42002042	Kutiko Isa Almasih lah ba-umua duwo baleh tawun, Inyo payi pulo jo urang gaek-Nyo ka Ari Rayo Pas-kah tu, bakcando nan biaso.
42002043	Kuti-ko lah salasai Ari Rayo tu, inyo tu bi pulang, tapi, Isa Almasih, Anak tu, di Yerusalem juwo lai, nan ba-pak jo mandeh-Nyo, indak bi tawu.
42002044	inyo tu bi manyangko, Isa Almasih ado dalam rombongan. Sasudah bajalan sapanjang ari, barulah urang gaek-Nyo bi mancari Isa Almasih, di antaro sanak sudaro, sarato di an-taro urang-urang nan bakatawuan jo inyo tu.
42002045	Tapi, Isa Almasih in-dak juwo doh basuwo, mako, urang gaek-Nyo tu babaliak ka Yerusalem, untuak mancari Inyo.
42002046	Sasudah ti-go ari urang gaek-Nyo mancari, ba-rulah basuwo jo Isa Almasih, Inyo ado di Baithullah. Inyo sadang du-duak mandangakan guru-guru uga-mo, sarato banyak batanyo.
42002047	Kasa-donyo urang nan bi mandangakan Inyo, bi tacangang, dek karano, sa-galo jawaukban-Nyo sabana tapek.
42002048	Urang gaek-Nyo pun bi tacangang maliyek Isa Almasih. Mandeh-Nyo bakato kabake Inyo, ”Oih Nak, baa mangko Angkau pabuwek nan bak-cando iko kabake kami? Mandeh jo apak, lah bi cameh dek manca-ri Angkau!”
42002049	Isa Almasih manjawauk, ”Baa mangko apak jo mandeh mancari Ambo? Apokoh apak jo mandeh in-dak tawu, baraso Ambo musti bara-do di rumah Bapak Ambo?”
42002050	Tapi, urang gaek-Nyo tu indak bi manga-rati jo kecek Isa Almasih tu.
42002051	Kamudian, Isa Almasih pulang samo-samo jo urang gaek-Nyo ka Na-zaret, sarato patuah kabake urang gaek-Nyo tu. Kasadonyo kajadian tu, dirasiyokan sajo dek Maryam di dalam atinyo.
42002052	Isa Almasih sama-kin batambah gadang, sarato batam-bah bijaksano, sarato dikasiahi dek Allah, sarato disuko-i dek urang nan banyak.
42003001	Di tawun nan kalimo baleh, dari pamarentahan Kaisar Tiberi-us, Pontius Pilatus manjadi gubenur di Yudea, Herodes mamarentah di Ga-lilea. Filipus, karek-an Herodes, ma-marentah di wilayah Iturea, sarato jo di Trakhonitis, sadangkan Lisani-as mamarentah di Abilene.
42003002	Nan jadi imam-imam basa, iyolah Hanas jo Ka-yafas. Di tawun itulah, Allah bakato kabake Yahya anak Zakharia, nan sa-dang di padang gurun.
42003003	Mako, Yahya payi kian kumari di kaciyek-annyo daerah Sungai Yordan, sarato mam-baritokan kaba nan dari Allah. Yah-ya ma-imbau-i urang supayo bi bato-baik, ”Bi batobaiklah dari doso-doso angkau, nan angkau musti dipaman-dikan, supayo Allah ma-ampuni do-so-doso angkau.”
42003004	Itu sasuwai jo nan tatulih di kitauk Nabi Yesaya: ”Ado urang ba-imbau-imbau di padang pasie, ’Siyaukkanlah jalan untuak Tuhan, ratokanlah jalan untuak Baliau.
42003005	Satiyok lurah andaklah ditimbun, satiyok gunuang jo bukik ka didatakan. Labuah nan bakelok-kelok, andaklah diluruihkan, jalan nan balakuak-lakuak ka didatakan.
42003006	Kasadonyo urang nan di ateh dunia ko ka bi maliyek Allah manyalamaikkan umaik manusia!' ”
42003007	Banyak urang nan bi tibo kabake Yahya, untuak mintak dipamandikan. Yahya bakato kabake inyo tu, ”Ang-kau adolah urang jahek! Siya urang nan mangatokan, baraso angkau da-pek ta-inda, dari ukunan Allah nan ka datang?
42003008	Panampakkanlah jo ka-rajo angkau, baraso angkau, iyo lah bi batobaik dari doso-doso angkau! Jan ado di antaro angkau nan bi ma-ngatokan, baraso Ibrahim adolah ni-niak muyang angkau. Kana-ilah apo nan ambo katokan ko: Dari batu nan ado ko, Allah bisa mambuwek katu-runan untuak Ibrahim!
42003009	Kapak lah tasadiyo untuak panabang kayu sam-pai ka urek-ureknyo. Satiyok batang kayu nan indak ma-asiekan buwah nan elok, ka ditabang, sudah tu di-ambuangkan masuak api.”
42003010	Urang tu bi batanyo kabake Yah-ya, ”Jikok baitu, apo nan musti kami pabuwek?”
42003011	Yahya manjawauk, ”Urang nan mampunyoi baju duwo alai, musti mambarikan bajunyo sa-alai kabake urang nan indak babaju; baitu pulo, urang nan lai ado nan ka dimakan, inyo musti mambagi makanannyo tu, jo urang nan indak ado nan ka di-makan.”
42003012	Tukang mintak pajak, bi tibo pu-lo kabake Yahya, untuak mintak dipa-mandikan. Inyo tu bi batanyo, ”Angku guru, apo nan musti kami pabuwek?”
42003013	Yahya manjawauk, ”Janlah angkau mamintak pajak, labiah daripado nan lah ditantukan.”
42003014	Ado pulo saradadu nan batanyo, ”Nan kami baa ngku? Apo nan musti kami pabuwek?” Yahya manjawauk, ”Janlah angkau bi ma-ambiak arato urang, siapo pun juwo urangnyo, sarato janlah mamin-tak pitih urang, jo tuduahan-tuduah-an nan palasu. Cukuikkan sajolah ga-ji nan angkau tarimo!”
42003015	pado wakatu itu, urang muloi bi batanyo-tanyo, apokoh Yahya ko, Rajo Panyalamaik nan dinanti-nan-tikan dek inyo tu.
42003016	Itulah sabauk-nyo, mangko Yahya mangatokan kaba-ke sadonyo urang-urang tu bakcando iko, ”Ambo mampamandikan angkau jo ayie, tapi, saketek ari lai, ka tibo Urang nan labiah basa daripado ambo. Untuak mambukak tali tarompa-Nyo sajo, ambo indak patuik doh. Baliau ka mampamandikan angkau jo Roh Allah, sarato jo api.
42003017	Di tangan-Nyo ado tampiyan, untuak panampi kasa-donyo gandun-Nyo sampai tareh. Na-ma nan gandun, ka dikumpuakan-Nyo masuak lumbuang, tapi, nama nan da-dak, ka dibaka-Nyo dalam api nan in-dak namuah pudua!”
42003018	Bakcando itulah Yahya manasi-yaik-i urang, jo babagai-bagai caro, di kutiko inyo mambaritokan Injil.
42003019	Tapi, Rajo Herodes, panguwaso di Galilea, inyo diparingekkan dek Yahya, par-karo inyo mampabini Herodias, bini karek-annyo, sarato jo sagalo karajo-karajo jahek nan lah dipabuweknyo.
42003020	Tapi, malah rajo Herodes manam-bahi sagalo karajo jaheknyo, inyo ma-suakkan Yahya ka dalam pinjaro.
42003021	Sasudah kasadonyo urang dipa-mandikan, mako Isa Almasih dipa-mandikan pulo. Kutiko Baliau sadang badowa, langik tabukak,
42003022	nan Roh Allah turun kabake Baliau, nan ba-rupo buruang parapati. Sudah tu, ta-dangalah suwaro dari Allah, nan ma-ngatokan, ”Angkau-lah Anak-Den, nan Den kasiahi. Angkau manyanangkan ati-Den.”
42003023	Di kutiko Isa Almasih mamuloi ka-rajo-Nyo, Baliau lah ba-umua kiro-kiro tigo puluah tawun. Sacaro layie urang bapandapek, Baliau adolah anak Yu-suf, anak Eli,
42003024	anak Matat, anak Lewi, anak Malkhi, anak Yanai, anak Yusuf,
42003025	anak Matica, anak Amos, anak Na-hum, anak Hesli, anak Nagai,
42003026	anak Maat, anak Matica, anak Simei, anak Yosekh, anak Yoda,
42003027	anak Yohanan, anak Resa, anak Zerubabel, anak Seal-tiel, anak Neri,
42003028	anak Malkhi, anak Adi, anak Kosam, anak Elmadam, anak Er,
42003029	anak Yesua, anak Eliezer, anak Yorim, anak Matat, anak Lewi,
42003030	anak Simeon, anak Yehuda, anak Yusuf, anak Yonam, anak Elyakim,
42003031	anak Melea, anak Mina, anak Matata, anak Natan, anak Daud,
42003032	anak Isai, anak Obed, anak Boas, anak Salmon, anak Nahason,
42003033	anak Aminadab, anakAd-min, anak Arni, anak Hezron, anak Peres, anak Yehuda,
42003034	anak Yakub, anak Ishak, anak Ibrahim, anak Terah, anak Nahor,
42003035	anak Serug, anak Re-hu, anak Peleg, anak Eber, anak Sal-mon,
42003036	anak Kenan, anak Arpakhsad, anak Sem, anak Nuh, anak Lamekh,
42003037	anak Metusalah, anak Henokh, anak Yared, anak Mahalaleel, anak Kenan,
42003038	anak Enos, anak Set, anak Adam, anak Allah.
42004001	Isa Almasih dikuwasoi dek Roh Allah di kutiko Baliau barangkek dari Sungai Yordan. Roh Allah mamim-pin Baliau ka padang gurun.
42004002	Tibo di sinan tu, Baliau dicubo-i dek Ubilih, salamo ampek puluah ari. Dalam ma-so nan salamo itu, indak ciyek juwo doh nan dimakan dek Baliau. Akienyo paruik Baliau maraso litak.
42004003	Ubilih bakato kabake Baliau, ”Angkau kan Anak Allah, iyo ndak? Jikok iyo, suruahlah batu ko manja-di roti.”
42004004	Isa Almasih manjawauk, ”Di Alkitauk ado tatulih, ’ Manusia iduik, indak hanyo dari roti sajo.’ ”
42004005	Sudah tu, Ubilih mambawok Isa Almasih ka tampaik nan tenggi, nan dalam sakijok mato, Ubilih mampali-yekkan kabake Baliau kasadonyo ka-rajaan di muko bumi.
42004006	Ubilih bakato kabake Isa Almasih, ”Kasadonyo ka-kuwasoan, sarato jo arato bando ko, ka den sarahkan kabake Angkau dek karano, kasadonyo tu lah disarahkan kabake den, nan aden bisa mambarikannyo kabake siapo sajo, nan sasuko ati den.
42004007	Kasadonyo tu ka manjadi mi-liak Angkau, jikok Angkau lai namuah sujuik manyambah kabake den.”
42004008	Isa Almasih manjawauk, ”Di Alkitauk ado tatulih, ’Sambahlah Tuhan Allah angkau, sarato kabake Baliau sajolah angkau ba-ibadaik.’ ”
42004009	Sudah tu, Ubilih mambawok Isa Alma-sih ka Yerusalem, ka ateh bubuangan atok Baithullah, sarato bakato kabake Baliau, ”Angkau kan Anak Allah, iyo ndak? Jikok iyo, tajunlah dari siko ka bawah.
42004010	Dek karano, di Alkitauk ado tatulih, ’Allah ka manyuruah malekaik-malekaik-Nyo un-tuak manjago Angkau elok-elok.’
42004011	Sarato pulo, ’ Malekaik-malekaik tu ka manyam buik Angkau jo tangan inyo tu, supayo ka-ki Angkau jan ta-antuak ka batu.’ ”
42004012	Isa Almasih manjawauk, ”Di Alkitauk ado tatulih, ’Janlah mancu-bo-i Tuhan, Allah angkau.’ ”
42004013	Sasudah lah salasai Ubilih mancubo-i Isa Almasih, jo sagalo macam caro, mako, payilah inyo maninggakan Isa Almasih, sarato manunggu kutiko nan tapek.
42004014	Kamudian, Isa Almasih babaliak ka Galilea; nan Baliau dikuwasoi dek Roh Allah. Lah pacah kaba tantang diri Baliau di kaciyek-annyo daerah tu.
42004015	Baliau ma-aja di rumah-rumah ibadaik, sarato kasa-donyo urang bi mamuji Baliau.
42004016	Isa Almasih payi pulo ka Naza-ret, ka nagari tampaik Baliau diga-dangkan. Di ari Sabat, manuruik kabi-asoan, Baliau payi ka rumah ibadaik. Baliau tagak untuak ka mambacokan Alkitauk,
42004017	kabake Baliau dibarikan kitauk Nabi Yesaya. Baliau mambu-kak guluangan kitauk tu, mako, basuwolah dek Baliau ayaik nan manga-tokan bakcando iko,
42004018	”Roh Tuhan ado di diri Ambo, dek karano Baliau lah ma-angkek Ambo, untuak ka mangabakan Kaba Baiak, kabake urang nan bansaik. Baliau ma-utuih Ambo, untuak manyuwaraikkan pambebasan, kabake urang nan tatawan, sarato mancegakkan urang nan buto; untuak malapehkan urang nan tasapik,
42004019	sarato mambaritokan, baraso lah tibo masonyo, Tuhan ka manyalamaikkan umaik-Nyo.”
42004020	Isa Almasih mangguluang kitauk tu baliak, sarato manyarahkannyo ka patugeh, sudah tu, Baliau duduak. Kasadonyo urang nan di dalam ru-mah ibadaik tu, bi mancaliak kabake Baliau.
42004021	Isa Almasih muloi babicaro kabake urang-urang tu, bakcando iko, ”Ayaik-ayaik Alkitauk nan lah Ambo baco cako, di ari ko juwo, di kutiko angkau bi mandangakan, lah basuwo-an tu kasadonyo.”
42004022	Kato-kato nan dikatokan dek Isa Almasih sangaik rancaknyo, sainggo urang-urang tu bi tacangang, sarato sapandapek jo Baliau. Inyo tu bi ma-ngatokan, ”Indak koh Inyo ko anak Yusuf?”
42004023	Mako, Isa Almasih bakato kaba-ke inyo tu, ”Lah jaleh angkau ka bi mangatokan parumpamoan nan bak-cando iko kabake Ambo, ’Oih tabib, cegakkanlah diri Angkau sandiri. Sa-galo mukjizat nan lah kami danga, nan Angkau pabuwek di Kapernaum, pa-buwek pulolah di siko, di kampuang Angkau sandiri.’ ”
42004024	Isa Almasih ma-nambahkan pulo, ”Kana-ilah nan Am-bo katokan ko, indak ado doh nabi nan di-aromaik-i di kampuangnyo sandi-ri.
42004025	Tapi, dangalah kecek Ambo ko: di jaman Elia, kutiko ujan indak ado turun, salamo tigo satangah tawun, mako, tajadilah musim lapa nan sa-ngaik padiah di kaciyek-annyo naga-ri. Di kutiko itu, banyak urang-urang padusi marando di Israel.
42004026	Biyapun baitu, Allah indak doh manyuruah Elia, untuak payi ka salah surang, da-ri urang nan marando tu, tapi, hanyo-lah kabake surang urang marando di Sarfat, di daerah Sidon.
42004027	Baitu pulo di jaman Nabi Elisa, kutiko itu sam-buah urang di Israel, nan bapanyakik kulik nan manakuikkan, tapi, indak surang juwo doh dari urang-urang tu nan dicegakkan, salain dari Naaman urang Siria tu.”
42004028	Kasadonyo urang nan di rumah ibadaik tu, sangaik bangihnyo, kuti-ko mandangakan apo nan dikatokan dek Isa Almasih tu.
42004029	Inyo tu bi ta-gak, sudah tu inyo ma-usie Isa Almasih kaluwa kota, sarato mambawok Baliau ka tapi ngarai di gunuang, di tampaik talataknyo kota tu. Inyo tu bi bamu-kasuik, nak ka manungokkan Baliau masuak lurah.
42004030	Tapi, Isa Almasih manyalingkik di antaro urang nan ba-nyak, sudah tu Baliau payi dari tam-paik tu.
42004031	Kamudian, Isa Almasih payi ka kota Kapernaum di Galilea. Tibo di sinan, Baliau ma-aja urang di ari Sa-bat.
42004032	Urang-urang tu bi tacangang, maliyek caro Baliau ma-aja, dek ka-rano kato-kato Baliau panuah kuwa-so.
42004033	Di sinan tu, di rumah ibadaik tu, ado surang urang nan dikuwasoi dek roh jahek. Urang tu mamakiak-makiak,
42004034	”Oih Isa Almasih, urang Nazaret, apo nan ka Angkau pabuwek kabake kami? Angkau kamari ko un-tuak ka mambinasokan kami? Aden tawu siapo Angkau: Angkau adolah Pisuruah Nan Suci dari Allah!”
42004035	Mako, Isa Almasih mambantak roh jahek tu, ”Jaan mangecek juwo! Kaluwalah angkau dari urang ko!” Su-dah tu, roh jahek tu ma-ampehkan urang tu, di adok-an urang nan ba-nyak tu, kamudian, inyo kaluwa da-ri urang tu, jo sacaro nan indak ma-nyakikti urang tu.
42004036	Kasadonyo urang bi tacangang, sarato bi mangecek sasamo inyo, ”Indak tangguang-tangguang doh kato-kato Baliau. Jo kuwaik kuwaso, Baliau mamarentahkan roh-roh jahek kaluwa, mako, bi kaluwalah roh ja-hek tu!”
42004037	Mako, pacahlah kaba tan-tang Isa Almasih di kaciyek-annyo da-erah tu.
42004038	Isa Almasih barangkek dari ru-mah ibadaik tu, sudah tu, Baliau payi ka rumah Simon. Mintuo Simon nan padusi, sadang sakik damam, mako, urang-urang tu bi ma-agiah tawu ka-bake Isa Almasih.
42004039	Isa Almasih payi ka tampaik tidua mintuwo Simon tu, sudah tu, Baliau usielah damamnyo. Panyakiknyo cegak, inyo lansuang ja-go, inyo lah sato pulo malayani urang-urang tu.
42004040	Kutiko matoari lah tabanam, ka-sadonyo urang bi mambawok-i kaba-ke Isa Almasih, dunsanak-dunsanak-nyo nan bi ma-idokkan babagai-bagai panyakik. Isa Almasih malatakkan tangan-Nyo ka satiyok urang nan sa-kik tu, untuak mancegakkan inyo tu.
42004041	Roh-roh jahek pun bi kaluwa dari banyak urang, sambia mamakiak-ma-kiak, ”Angkau-lah Anak Allah!” Tapi, Isa Almasih mambantak roh-roh jahek tu, sarato indak mambuliah-kan inyo tu mangecek, dek karano, inyo tu bi tawu, baraso Isa Almasih adolah Rajo Panyalamaik.
42004042	Pado wakatu matoari lah muloi ta-bik, Isa Almasih barangkek dari kota tu, sudah tu payi ka suatu tampaik nan la-ngang. Urang nan banyak tu bi mancari Baliau, baitu inyo tu bi manamukan Ba-liau, inyo tu bi ba-usawo supayo Baliau jan maninggakan inyo tu.
42004043	Tapi, Isa Almasih bakato, ”Ambo musti payi pulo ka kota-kota nan lain, untuak mamba-ritokan Injil Karajaan Allah, dek kara-no, untuak itulah mangkonyo Allah ma-nyuruah Ambo turun ka dunia ko.”
42004044	Dek karano itu, Isa Almasih ba-katubah di rumah-rumah ibadaik, di kaciyek-annyo nagari di Yudea.
42005001	Pado satu kutiko, Isa Almasih tagak di tapi danau Genesaret. Ba-nyak urang nan bi badasak-dasakkan untuak nak bi mandanga barito dari Allah.
42005002	Isa Almasih manampak du-wo buwah parawu di tapi danau tu; tukang pukeknyo lah bi turun dari parawu-parawu tu, nan inyo tu bi sadang mambasuah pukeknyo.
42005003	Isa Almasih nayiak ka salah ciyek pa-rawu tu, iyolah, ka parawu Simon, sudah tu, Baliau manyuruah Simon mambawok parawu tu agak ka ta-ngah. Isa Almasih duduak di dalam parawu tu, sarato ma-aja urang nan banyak.
42005004	Baru lah salasai ma-aja, Baliau ba-kato kabake Simon, ”Dayuanglah pa-rawu ko ka tampaik nan dalam, su-dah tu rantangkanlah pukek angkau tu, untuak manangkok ikan.”
42005005	Tapi, Simon bakato, ”Angku Guru lah samalam papek kami bakarajo ka-reh, tapi, indak sikua juwo doh ikan nan kami dapekkan! Tapi, kiniko dek ka-rano Angku nan manyuruah, jadihlah; ambo ka marantangkan pukek ko ba-liak.”
42005006	Sasudah inyo tu bi marantang-kan pukek tu, mako, inyo tu bi manda-pek ikan nan sangaik banyak, sampai pukeknyo muloi cabiak.
42005007	Dek kara-no itu, inyo bi mamintak tolong kaba-ke kanti-kantinyo di parawu nan lain. Kanti-kantinyo tu bi tibo, sudah tu, jo sacaro basamo-samo, inyo tu bi ma-isi kaduwo buwah parawu tu, sampai pa-nuah jo ikan, ampia-ampia parawu tu, lah ka karam.
42005008	Kutiko Simon maliyek kajadian tu, inyo sujuik di adok-an Isa Almasih, sudah tu inyo bakato, ”Ting-gakanlah ambo ko Tuhan! Dek kara-no, ambo ko urang badoso!”
42005009	Simon sarato jo kasadonyo urang nan samo-samo jo inyo, bi tacangang, dek maliyek ikan nan lah inyo tang-kok.
42005010	Baitu pulo jo kanti-kanti Simon, iyolah, Yakobus jo Yahya, anak-anak Zebedeus. Isa Almasih bakato kaba-ke Simon, ”Jan takuik! Muloi dari sa-jak kiniko, angkau ka manjadi pamu-kek urang.”
42005011	Simon sarato jo kanti-kantinyo, bi ma-elo parawu tu ka tapi, kamudian, inyo tinggakan kasadonyo tu, mako, inyo payi manuruikkan Isa Almasih.
42005012	Pado suatu ari, Isa Almasih sadang barado di sabuwah kota. Di sinan tu ado surang laki-laki, nan badannyo lah panuah dek panyakik kulik nan manakuikkan. Kutiko inyo manam-pak Isa Almasih, inyo sujuik di adok-an Baliau sambia mambana, ”Ngku, jikok Angku namuah, Angku bisa man-cegakkan ambo!”
42005013	Isa Almasih ma-awai urang tu sam-bia bakato, ”Ambo namuah, cegaklah!” Kutiko tu juwo panyakik urang tu ce-gak.
42005014	Sudah tu, Isa Almasih managah urang tu, supayo inyo jan mancurito-kan kajadian tu kabake siya-siyanyo, Baliau bakato, ”Payilah kabake imam, sarato mintaklah pangakuan dari inyo, baraso angkau iyo lah cegak. Sudah tu, payilah mampasambahkan karo-ban, bakcando nan diparentahkan dek Musa, sabagai tando kabake urang nan banyak, baraso angkau iyo lah saba-na-bana lah cegak.”
42005015	Tapi, tantang diri Isa Almasih, lah pacah kaba kian kumari, sarato sambuah urang nan bi tibo, untuak ka mandangakan pangajaran Baliau, sarato untuak mintak dicegakkan, dari panyakik nan inyo idokkan.
42005016	Sasudah tu, Isa Almasih payi bado-wa ka tampaik nan langang.
42005017	Pado suatu ari, kutiko Isa Almasih sadang ma-aja, ado babarapo urang Fa-risi, sarato jo guru-guru ugamo, bi du-duak di sinan tu. Inyo tu bi datang da-ri Yerusalem, sarato jo dari kota-kota di Galilea, sarato jo di Yudea. Kuwa-so Tuhan manyaratowi Isa Almasih, untuak mancegakkan urang-urang nan sakik.
42005018	Pado wakatu itu, babarapo urang bi tibo, mambawok surang urang lumpuah nan lalok di ateh lapiak. Inyo tu lah bi ba-usawo, untuak mambawok urang nan lumpuah tu masuak ka da-lam rumah, supayo dapek dilatakkan di adok-an Isa Almasih.
42005019	Tapi, dek karano urang nan sangaik rami, ma-ko, inyo tu indak dapek doh mamba-woknyo masuak. Dek karano itu, inyo nayiakkan urang nan lumpuah tu ka ateh atok. Sudah tu, inyo bukak atok, kamudian, inyo turunkan urang nan lumpuah tu, samo-samo jo lapiaknyo di adok-an Isa Almasih, di tangah-tangah urang nan banyak tu.
42005020	Kutiko Isa Almasih maliyek, dek takah itu bana imannyo urang-urang tu, mako, Baliau bakato kabake urang tu, ”Oih sanak, doso angkau lah di-ampuni.”
42005021	Guru-guru ugamo, sarato jo urang-urang Farisi tu, bi bakato sasamo inyo, ”Siyakoh Urang ko, nan barani ma-ino Allah? Siya nan bisa ma-ampuni doso, salain dari Allah sandiri?”
42005022	Isa Almasih tawu, apo nan dipi-kiekan dek urang-urang tu. Dek ka-rano tu, Baliau bakato, ”Baa mangko angkau bi batanyo-tanyo bakcando itu di dalam ati angkau?
42005023	Nama nan la-biah mudah, mangatokan, ’Doso ang-kau lah diampuni’, atau mangatokan, ’Tagaklah, sarato bajalanlah!'
42005024	Tapi kiniko supayo angkau bi tawu, baraso di ateh dunia ko, Anak Manusia baku-waso untuak ma-ampuni doso.” Sudah tu, Isa Almasih bakato kabake urang nan lumpuah tu, ”Tagaklah, angkek-lah tampaik lalok angkau, sudah tu pulanglah!”
42005025	Di adok-an kasadonyo urang nan banyak tu, urang nan lumpuah tu ba-gageh tagak, sudah tu, inyo angkek tampaik laloknyo, sarato pulang sam-bia mamuji Allah.
42005026	Kasadonyo urang-urang tu bi ta-cangang sangaik, sudah tu bi mamu-ji Allah. Jo parasaan nan takuik, inyo tu bi bakato, ”Sabana ajaib, kajadian nan kito liyek di ari ko!”
42005027	Sasudah itu, Isa Almasih payi ka-luwa, sarato manampak surang tu-kang mintak pajak, nan banamo Le-wi, sadang duduak di kantuanyo. Isa Almasih bakato kabake inyo, ”Kama-rilah, molah payi jo Ambo.”
42005028	Lewi lansuang tagak, sarato maninggakan kasadonyo, sudah tu, payi manuruik-kan Isa Almasih.
42005029	Sasudah tu, Lewi ma-adokan alek di rumahnyo, untuak manjamu Isa Almasih. Banyak tukang mintak pajak, sarato jo urang-urang nan lain bagai, nan bi sato makan samo-samo jo inyo tu.
42005030	Babarapo urang Farisi, sarato jo guru-guru ugamo, maraso indak lamak atinyo dek maliyek kajadian tu, sudah tu, inyo tu bi bakato kabake pangikuik-pangikuik Isa Almasih, ”Baa mangko angkau bi makan minun, samo-samo jo tukang mintak pajak, sarato jo urang-urang nan indak baiak tu?”
42005031	Isa Almasih manjawauk, ”Urang nan siyaik, indak mamaralukan tabib doh; tapi kok urang nan sakik iyo.
42005032	Ambo datang, indak untuak ka ma-imbau urang-urang, nan manyangko dirinyo lah elok doh, tapi, Ambo ka ma-imbau urang-urang nan badoso, supayo inyo tu bi batobaik dari do-so-dosonyo.”
42005033	Banyak urang nan bi bakato bak-cando iko, kabake Isa Almasih, ”Pangi-kuik Yahya, sarato jo pangikuik urang Farisi, acok bi bapuwaso, sarato jo ba-dowa. Tapi, nan pangikuik-pangikuik Angkau, bi makan jo minun.”
42005034	Isa Almasih manjawauk, ”Apokoh angkau bisa manyuruah si alek bapu-waso, kutiko sadang di alek kawin, sa-lamo marapulai sadang samo-samo jo inyo juwo lai? Tantu indak!
42005035	Tapi, ka tibo masonyo, marapulai tu ka di-am-biak dari inyo tu. Mako, kutiko itulah, inyo tu ka bi bapuwaso.”
42005036	Sudah tu, Isa Almasih mancuritokan kabake urang-urang tu, parumpamoan nan bakcando iko, ”Indak ado doh urang, nan manumbok baju nan usang, jo saka-rek kain dari baju nan baru. Dek karano, inyo mancabiak-i baju nan baru tu. Ciyek lai pulo, kain panumbok nan baru tu, in-dak sasuwai doh jo baju nan lah usang.
42005037	Baitu pulo, indak ado doh urang, nan mamasuakkan ayie anggur nan baru, ka dalam kampia kulik nan lah usang, dek karano di ayie anggur nan baru tu, kam-pia kulik tu bisa cabiak. Mako, anggur-nyo tabuwang, kampianyo pun kuyak.
42005038	Ayie anggur nan baru, musti dima-suakkan ka kampia kulik nan baru pulo
42005039	Baitu pulo, indak ado doh urang nan niyo maminun ayie anggur nan baru, sa-sudah maminun ayie anggur nan lamo, dek karano, inyo mangatokan, anggur nan lamo tu labiah lamak, rasonyo.”
42006001	Ado sakali di ari Sabat, kutiko itu Isa Almasih lalu di satumpak parak gandun, pangikuik-pangikuik-Nyo bi ma-ambiak-i gandun. Inyo tu bi manggisa gandun tu jo tangannyo, sudah tu mamakannyo.
42006002	Babarapo urang Farisi bi batanyo, ”Baa mangko angkau bi malangga paratuaran uga-mo kito, jo sacaro mampabuwek sasu-atu nan ditagah di ari Sabat?”
42006003	Isa Almasih manjawauk, ”Alun ado-koh angkau bi mambaco di Alkitauk, tantang apo nan dipabuwek dek Daud, kutiko inyo, sarato jo pangikuiknyo bi baparuik litak?
42006004	Inyo masuak ka Baithullah, sarato ma-ambiak roti nan lah dipasambahkan kabake Allah, su-dah tu, inyo makan. Kamudian, inyo barikan pulo roti tu kabake pangikuik-nyo. Padohal manuruik paratuaran ugamo kito, imam-imam sajolah nan buliah mamakan roti tu.”
42006005	Sudah tu, Isa Almasih bakato, ”Anak Manusia bakuwaso taradok ari Sabat!”
42006006	Ado pulo sakali di ari Sabat nan lain, Isa Almasih payi ma-aja ka ru-mah ibadaik. Di sinan tu ado surang urang, nan tangannyo lah mati saba-lah.
42006007	Babarapo urang guru ugamo, sa-rato jo urang Farisi, nak mancari-ca-ri kasalahan Isa Almasih, supayo bisa mangadukan Baliau. Dek karano itu, inyo tu taruih bi mamparatikan, apo-koh Baliau ka mancegakkan urang di ari Sabat.
42006008	Tapi, Isa Almasih manga-tawui pikieran inyo tu. Mako, Baliau bakato kabake urang, nan tangannyo lah mati sabalah tu, ”Kamarilah, ka muko ko, tagaklah di siko!” Urang tu tagak, sudah tu inyo taruih ka muko.
42006009	Kamudian, Isa Almasih batanyo ka-bake urang-urang nan ado di sinan tu, ”Manuruik ugamo, apo nan buliah kito pabuwek di ari Sabat? Babuwek baiak atau babuwek jahek? Manyala-maikkan urang, atau mancilakokan urang?”
42006010	Isa Almasih mancaliak ka sakuliliang, kabake sadonyo urang, sudah tu, bakato kabake urang nan tangannyo lah mati sabalah tu, ”On-congkanlah tangan angkau.” Urang tu ma-oncongkan tangannyo, nan ta-ngannyo pun cegak.
42006011	Tapi, guru-guru ugamo, sarato jo urang-urang Farisi tu, bi bangih sa-ngaik, sarato muloi bi barundiang, tantang apo nan bisa ka inyo pabu-wek taradok Isa Almasih.
42006012	Pado wakatu itu, Isa Almasih man-daki ka sabuwah bukik, untuak bado-wa. Di sinan tu, Baliau badowa kaba-ke Allah, sapanjang malam.
42006013	Kutiko ari lah tarang, Baliau ma-imbau pangi-kuik-pangikuik-Nyo, sudah tu, Baliau piliah duwo baleh urang di antaro inyo tu. Baliau manamokan kaduwo baleh urang tu, rasul-rasul. Inyo tu adolah:
42006014	Simon (nan Baliau namokan pulo Petrus), sarato jo Andreas, karek-an Simon; Yakobus, sarato jo Yahya, Fi-lipus sarato jo Bartolomeus,
42006015	Matius sarato jo Tomas, Yakobus anak Alfeus, sarato jo Simon (nan dinamokan pu-lo si Patriot),
42006016	Yudas anak Yakobus, sarato jo Yudas Iskariot, nan kamudi-an manjadi pangkiyanaik.
42006017	Kamudian, Isa Almasih turun da-ri bukik tu, samo-samo jo rasul-ra-sul tu bagai, sudah tu baranti, sarato tagak di suatu tampaik nan data. Di sinan tu, ado pulo sarombongan ga-dang pangikuik-pangikuik-Nyo nan lain, sarato sambuah pulo urang nan bi tibo, dari babagai-bagai nagari, di kaciyek-annyo Yudea, Yerusalem, sa-rato jo kota-kota di Tirus, jo di Sidon nan di tapi lauik.
42006018	Inyo tu bi tibo, untuak nak mandangakan pangaja-ran Isa Almasih, sarato mintak dice-gakkan, dari sakik panyakik nan inyo idokkan. Urang-urang nan kamasuak-an roh jahek, bi tibo pulo, sarato di-cegakkan.
42006019	Kasadonyo urang bi ba-usawo nak ma-awai Isa Almasih, dek karano, ado kuwaso nan kaluwa dari diri Baliau, nan mancegakkan urang-urang tu kasadonyo.
42006020	Isa Almasih mancaliak kabake pangikuik-pangikuik-Nyo, sudah tu, Baliau bakato, ”Basukocitolah angkau, urang-urang nan bansaik, dek karano angkaulah nan punyo Karajaan Allah!
42006021	Basukocitolah angkau, nan kiniko bi baparuik litak; dek karano angkau ka dikanyangkan! Basukocitolah angkau, nan kiniko bi manangih; dek karano angkau ka bi bagadang ati!
42006022	Basukocitolah angkau, jikok ang-kau dibanci-i, jikok ditulak-i, jikok di-hino, sarato jikok dipitanah, dek kara-no di Anak Manusia!
42006023	Nabi-nabi di jaman sa-isuak, dipabuwek urang bak-cando itu pulo. Jikok tajadi nan bak-cando itu, andaklah angkau basanang ati, sarato manari basukocito, dek ka-rano, gadanglah pahalo nan tasadiyo, untuak angkau di sarugo.
42006024	Tapi, cilakolah angkau, jikok kiniko angkau bi kayo; dek karano, angkau lah bi marasokan sagalo nan lamak-lamak!
42006025	Cilakolah angkau, nan kiniko lah maraso kanyang; dek karano, angkau ka baparuik litak! Cilakolah angkau, nan kiniko bagalak-galak bagadang ati; dek karano, angkau ka ba-ibo ati sarato jo ka bi manangih!
42006026	Cilakolah angkau, jikok kasado-nyo urang bi mamuji angkau; dek ka-rano, bakcando itu pulo niniak mu-yangnyo, bi mamuji nabi-nabi palasu di jaman sa-isuak.”
42006027	”Tapi, kabake angkau nan kiniko, bi mandangakan kecek Ambo, Ambo bakato: kasiahilah urang-urang nan mamusuahi angkau, sarato babuwek baiaklah kabake urang nan jajok jo angkau.
42006028	Barakaik-ilah urang nan mangutuak-i angkau, sarato dowakan-lah urang nan jahek kabake angkau.
42006029	Jikok ado urang nan manampa sa-lah ciyek dari pipih angkau, mako, pa-diyakan pulolah inyo manampa nan sabalah lai. Jikok ado urang nan nak marabuik jubah angkau, mako, bari-kanlah baju angkau bagai.
42006030	Jikok ado urang nan mamintak sasuatu kabake angkau, barikanlah itu ka untuaknyo; nan jikok miliak angkau dirabuik, jan-lah dimintak baliak.
42006031	Pabuweklah kabake urang lain, samo jo bakcando apo nan katuju dek angkau, nan ka di-pabuwek urang kabake angkau.
42006032	Jikok angkau mangasiahi urang-urang, nan mangasiahi angkau sajo, apokoh jaso angkau? Urang badoso pun mangasiahi urang-urang nan manga-siahi inyo!
42006033	Atau jikok angkau, hanyo babuwek baiak, kabake urang-urang, nan babuwek baiak ka angkau sajo, apo-koh jaso angkau? Urang-urang badoso pun mampabuwek nan bakcando itu!
42006034	Jikok angkau mampasalangkan pitih, hanyo kabake urang-urang, nan ka bisa mambayie baliak, apokoh jaso angkau? Urang badoso pun mampasalangkan pi-tih, kabake urang badoso, sudah tu inyo mintak baliak!
42006035	Samustinyo indak baitu doh! Angkau musti sabaliaknyo, angkau musti mangasiahi urang nan mamusuahi angkau, sarato babuwek baiak kabake inyo tu. Angkau musti manjadi urang nan namuah mampasa-langi, sarato jan ma-arokkan ka baba-liak. Jikok angkau mampabuwek nan bakcando itu, mako, gadanglah paha-lo nan ka angkau tarimo, nan angkau ka manjadi anak-anak Allah Nan Ma-hatenggi. Dek karano, Allah elok ati, kabake urang nan indak tawu batari-mo kasih, baitu pulo kabake urang nan jahek.
42006036	Andaknyo angkau manjadi urang nan paibo, bakcando Bapak ang-kau, adolah nan paibo pulo!”
42006037	”Janlah ma-adieli urang lain, supa-yo angkau sandiri jan pulo di-adieli dek Allah. Janlah ma-ukun urang lain, su-payo angkau sandiri, jan pulo di ukun dek Allah. Maohkanlah urang lain, su-payo angkau di-ampuni pulo dek Allah.
42006038	Barikanlah sasuatu kabake urang la-in, supayo Allah mambarikan pulo sasuatu kabake angkau; nan angkau ka manarimo pambarian nan balimpah ruwah, nan lah digantangi sapadek-padeknyo untuak angkau. Dek karano, ukuaran nan angkau pakai untuak pa-ukua urang lain, ka dipakai pulo dek Allah untuak pa-ukua angkau.”
42006039	Kamudian, Isa Almasih mancuri-tokan pulo kabake urang-urang tu, pa-rumpamoan nan bakcando iko, ”Jikok urang buto nan mambimbiang urang buto, lah musti kaduwo-duwonyo ka balambin masuak banda.
42006040	Indak ado doh murik nan labiah santiang daripa-do gurunyo. Tapi, jikok murik tu lah salasai baraja, mako, inyo ka manja-di samo jo bakcando gurunyo.
42006041	Baa mangko sarabuak kayu di mato sudaro angkau, nampak dek angkau, sa-dangkan, balok di mato angkau sandiri, indak nampak doh dek angkau?
42006042	Dima pulo ka bisa angkau bakato kabake su-daro angkau, ’Oih sanak, kamarilah, buliah nak ambo kaluwakan sarabuak kayu nan di mato angkau tu.’ Sadang-kan di mato angkau sandiri, ado balok nan mambulintang. Oih urang muna-piak! Kaluwakanlah dulu balok nan ado di mato angkau tu. Sudah tu, barulah angkau dapek maliyek jo sacaro jaleh, sarato bisa mangaluwakan sarabuak ka-yu nan di mato sudaro angkau tu.”
42006043	”Indak ado doh batang nan rancak, nan ma-asiekan buwah nan buruak. Baitu pulo, indak ado doh batang nan buruak, nan ma-asiekan buwah nan elok.
42006044	Satiyok batang dapek dikata-wui, dari maliyek buwahnyo. Baluka baduri, indak ka ma-asiekan buwah ara doh, baitu pulo, samak baduri, in-dak ka ma-asiekan buwah anggur doh.
42006045	Urang nan elok, mangarajokan ka-rajo-karajo nan baiak, dek karano ati-nyo panuah jo kabaiakkan. Urang nan jahek, mangarajokan karajo-karajo nan jahek, dek karano atinyo panuah jo sagalo nan buruak. Dek karano, sa-tiyok apo nan dikatokan dek muluik, itu adolah nan kaluwa dari ati.”
42006046	”Baa mangko angkau bi ma-imbau Ambo, ’Tuhan, Tuhan,' tapi, angkau in-dak bi mangarajokan doh, apo nan Am-bo katokan?
42006047	Satiyok urang nan datang kabake Ambo, jikok inyo layi manda-ngakan kato-kato Ambo, sarato layi ma-ngarajokannyo. Jo siyakoh nan dapek kito samokan urang nan bakcando itu? — Eloklah nak Ambo agiah tawu kaba-ke angkau, urang nan bakcando itu —.
42006048	Inyo tu, ibaraiknyo bakcando urang nan kutiko ka managakkan rumah, inyo manggali dalam-dalam sampai basuwo tanah nan kareh, sudah tu inyo buwek sandi di ateh batu. Kutiko ado ayie ga-dang tibo, ayie batang ayie malando ru-mah tu, mako, nan rumah tu indak ka baa-baa doh, dek karano rumah tu dita-gakkan di ateh batu sandi nan kuwaik.
42006049	Tapi, ado pulo urang, nan hanyo man-dangakan kato-kato Ambo, tapi indak dikarajokannyo, inyo tu adolah, ibaraik-nyo bakcando urang nan managakkan rumahnyo indak basandi. Jikok ayie ga-dang tibo malando, mako rumahnyo tu ka runtuah; rusak binaso!”
42007001	Kutiko lah salasai mangatokan sagalo parkaro tu kabake urang nan banyak, mako, Isa Almasih payi ka Kapernaum.
42007002	Di sinan tu, ado surang kumandan saradadu Roma, inyo pu-nyo surang pisuruah nan sangaik inyo sayangi. Pisuruahnyo tu sakik, sara-to lah ampia ka mati.
42007003	Di kutiko ku-mandan saradadu tu, mandanga kaba tantang Isa Almasih, mako, inyo manyuruah babarapo urang pamimpin urang Yahudi, payi kabake Isa Almasih, untuak mintak supayo Baliau namuah datang, untuak mancegakkan pisu-ruahnyo tu.
42007004	Kutiko lah tibo di tam-paik Isa Almasih, urang-urang tu bi mambana kabake Baliau, supayo Baliau niyo manolong kumandan saradadu tu. Inyo tu bi bakato kabake Isa Almasih, ”Kumandan saradadu ko, patuik bana Angkau tolong,
42007005	dek karano, inyo ma-ngasiahi banso kito, sarato lah mam-buwekkan rumah ibadaik untuak kami.”
42007006	Mako, Isa Almasih payi samo-samo jo urang-urang tu. Kutiko Isa Almasih lah ampia ka tibo di rumah tu, nan ku-mandan saradadu tu manyuruah kan-ti-kantinyo manyonsongkan Baliau, untuak manyampaikan pasan nan bak-cando iko, ”Indak usah lai Angku ba-susah-susah datang ka rumah ambo. Ambo ko urang nan indak patuik doh manarimo Angku di rumah ambo.
42007007	Itu-lah sabauknyo, mangko ambo sandiri indak barani mangadauk Angku. Dek karano itu, Angku katokan sajolah kato agak sapatah, supayo pisuruah ambo tu cegak.
42007008	Dek karano, ambo sandi-ri pun tunduak kabake parentah ku-mandan ambo, di bawah ambo ado pulo saradadu-saradadu, nan musti bi tunduak ka parentah ambo. Jikok am-bo manyuruah surang saradadu, ’Pa-yi!' mako, inyo pun payi; baitu pulo, jikok ambo mangatokan kabake nan lain, ’ Kamarilah!' mako, inyo pun da-tang. Jikok ambo mamarentahkan pi-suruah ambo, ’Buweklah iko!' mako, inyo pun mambuweknyo.”
42007009	IsaAlmasih tacangang, mandanga-kan pasan nan dibawok dek urang-urang itu. Baliau ma-engong, sambia bakato kabake urang banyak nan bi manuruikkan Baliau tu, ”Indak tang-guang-tangguang doh imannyo, ku-mandan saradadu tu. Di antaro sa-banyak ko umaik Israel, alun ado lai Ambo manamukan urang nan ba-iman bakcando itu!”
42007010	Kutiko urang-urang nan disuruah tu, lah babaliak ka rumah kumandan saradadu tu, pisuruah nan sakik tu lah cegak.
42007011	Indak lamo kamudian, Isa Almasih payi ka kota Nain. Pangikuik-pangikuik Baliau, sarato jo urang nan banyak, bi payi pulo samo-samo jo Baliau.
42007012	Kuti-ko Isa Almasih tibo di dakek pintu ka-poro, ka masuak kota, Baliau basobok jo urang nan ka ma-antakan mayik kaluwa kota. Nan maningga tu adolah surang anak laki-laki, anak tungga dari surang urang marando. Sambuah panduduak kota nan bi payi ma-iriangkan man-deh nan kamatian anak tu.
42007013	Kutiko Tuhan Isa Almasih maliyek, urang pa-dusi nan kamatian anak tu, Baliau ma-raso ibo, Baliau bakato, ”Jan mana-ngih lai amai!”
42007014	Sudah tu, Isa Almasih mandakek-i osongan mayik tu, sarato ma-awainyo. Mako, urang-urang nan ma-osong mayik tu baranti bajalan. Isa Almasih bakato, ”Oih anak mudo, Ambo bakato kabake angkau, jagolah lai!”
42007015	Mako, anak mudo nan lah mati tu, jago, inyo duduak, sarato muloi ma-ngecek. Mako, Isa Almasih manyarah-kan inyo kabake mandehnyo.
42007016	Kasadonyo urang bi tabik takuik, sarato bi mamuji Allah. Inyo tu bi ba-kato, ”Surang nabi nan sangaik mulie, lah tibo di tangah-tangah kito! Allah lah datang, untuak ka manyalamaik-kan umaik-Nyo!”
42007017	Lah pacah kaba tantang diri Isa Almasih di kaciyek-annyo Yudea, sa-rato di daerah sakuliliangnyo.
42007018	Pangikuik-pangikuik Yahya, bi mancuritokan kabake Yahya, kasado-nyo kajadian-kajadian tu. Mako, Yahya ma-imbau duwo urang pangikuiknyo,
42007019	sudah tu, inyo manyuruah kaduwo urang tu, bi payi kabake Tuhan Isa Almasih, untuak batanyo bakcando iko, ”Angku koh urangnyo, nan ka datang manuruik janji Allah, atau mustikoh kami manunggu urang nan lain?”
42007020	Mako, kaduwo urang pangikuik Yahya tu, bi payi manamui Isa Almasih, sarato bakato, ”Yahya Pambaptis, ma-nyuruah kami untuak batanyo kabake Angku, apokoh Angku urangnyo, nan ka datang manuruik janji Allah, atau mustikoh kami manunggu nan lain?”
42007021	Kutiko itu, Isa Almasih mancegak-kan banyak urang, sarato ma-usie ba-nyak roh jahek, sarato banyak mam-buwek mato urang buto bisa maliyek.
42007022	Dek karano itu, Isa Almasih manja-wauk, ”Babaliaklah kabake Yahya, sa-rato curitokanlah apo nan lah angkau danga, sarato nan lah angkau caliak: urang buto bisa maliyek, urang lum-puah bisa bajalan, urang nan bapa-nyakik kulik nan manakuikkan cegak, urang pakak bisa mandanga, urang mati bisa iduik baliak, sarato Injil nan dari Allah, dibaritokan kabake urang-urang nan bansaik.
42007023	Basukocitolah, urang nan indak ado alasan, untuak indak manarimo Ambo.”
42007024	Sasudah urang-urang utusan Yah-ya tu bi payi, Isa Almasih muloi mange-cek kabake urang nan banyak, tantang diri Yahya, Baliau bakato, ”Angkau bi payi ka padang gurun, apo nan ang-kau liyek? Apokoh nak maliyek sa-alai rumpuik nan di-ambuih ribuik?
42007025	Ang-kau bi payi untuak maliyek apo? Apo-koh untuak maliyek urang nan babaju rancak? Urang-urang nan bapakaian bakcando itu, sarato nan iduik kayo balindak, tingganyo di istano!
42007026	Jadi, jikok angkau bi kaluwa, untuak mali-yek apo? Apokoh untuak maliyek su-rang nabi? Batua, malah labiah da-ri surang nabi.
42007027	Dek karano, Yahya tu lah nan dimukasuikkan dek ayaik Alkitauk nan tatulih bakcando iko, Allah bakato, ’Ikolah pisuruah-Den,' kato Allah, ’Aden ka manyuruah inyo labiah dulu daripado Angkau, supayo inyo mambukak jalan untuak Angkau!' ”
42007028	Isa Almasih bakato, ”Kana-ilah nan Ambo katokan ko, di dunia ko, alun panah ado urang nan labiah ba-sa daripado Yahya Pambaptis. Tapi, urang nan paliang ketek di dalam Ka-rajaan Allah, labiah basa daripado Yah-ya Pambaptis.”
42007029	Kasadonyo urang -- tamasuak tu-kang-tukang mintak pajak -- bi manda-nga Isa Almasih mangatokan tantang parkaro itu; inyo tu lah urang-urang nan lah mamatuahi sagalo tuntuiktan Allah, sarato namuah dipamandikan dek Yahya.
42007030	Tapi, urang-urang Fari-si, sarato jo guru-guru ugamo Yahu-di, indak bi namuah manarimo ran-cana Allah untuak diri inyo tu. Inyo tu indak bi namuah dipamandikan dek Yahya.
42007031	Sudah tu, Isa Almasih bakato pu-lo baliak, ”Jo apokoh ka Ambo iba-raikkan urang-urang nan iduik di ja-man kiniko? Bakcando apokoh inyo tu?
42007032	Inyo tu ibaraik anak-anak ke-tek nan bi duduak di pasa; nan saka-lompok bakato kabake nan lain, ’ Ka-mi lah mandendangkan lagu bagadang ati, untuak kalian, tapi, kalian indak bi namuah doh manari! Kami lah man-dendangkan lagu ba-ibo ati, tapi, nan kalian indak manangih doh!'
42007033	Yahya Pambaptis datang, inyo bapuwaso, sarato indak maminun anggur nan angkau bi mangatokan, ’ Inyo kama-suak-an setan!'
42007034	Anak Manusia da-tang, Inyo makan, sarato jo minun, — mako, angkau bi bakato, ’Liyeklah urang tu! Cangok, pamabuak, bakanti jo tukang mintak pajak, sarato jo urang nan badoso.’
42007035	Biyapun baitu, kabijak-sanoan Allah tabukti, dari kasadonyo urang nan manarimonyo.”
42007036	Ado surang urang Farisi, nan ba-namo si Simon, inyo ma-undang Isa Almasih makan. Isa Almasih payi ka rumahnyo tu, sarato duduak makan.
42007037	Di kota tu ado pulo surang padusi, nan iduiknyo bagalimang doso. Kuti-ko inyo mandanga, baraso Isa Almasih sadang makan di rumah urang Fari-si tu, mako, inyo payi pulo ka sinan tu, sambia mambawok sabuwah bo-to pualam, nan barisi minyak arun.
42007038	Inyo tagak di balakang Isa Alma-sih, dakek kaki Baliau, sarato ma-nangih, sambia mambasahi kaki Isa Almasih jo ayie matonyo. Kamudian, kaki Isa Almasih tu disekanyo jo ram-buiknyo, sudah tu, di-ibunyo, sarato dituwang-inyo jo minyak arun.
42007039	Ku-tiko urang Farisi nan ma-undang Isa Almasih, maliyek kajadian tu, inyo ba-kato dalam atinyo, ”Kok santano Urang ko nabi, tantu Inyo tawu, siya padu-si nan manyintuah-Nyo tu, sarato ta-wu baraso padusi tu iduik bagalimang doso!”
42007040	Sudah tu, Isa Almasih bakato kabake Simon, ”Oih Simon, ado sa-suatu nan ka Ambo katokan kabake angkau.” ”Iyo Ngku Guru, ” kecek Simon, ”ka-tokan sajolah.”
42007041	Isa Almasih bakato, ”Ado duwo urang nan ba-utang kabake urang nan mampasalangkan pitih. Nan su-rang ba-utang limo ratuih pitih perak, nan surang lai ba-utang limo puluah pitih perak.
42007042	Kaduwo-duwonyo sa-mo-samo indak bisa mambayie utang tu, dek karano itu, utang-utang inyo tu di-abihkan sajo. Siyakoh di anta-ro urang nan baduwo ko, nan labiah mangasiahi urang nan mampasalang-kan pitih tu?”
42007043	Simon manjawauk, ”Ambo ra-so nan ka labiah mangasiahi, adolah urang nan utangnyo labiah banyak!” Isa Almasih bakato, ”Batua pandapek angkau tu.”
42007044	Sudah tu, Isa Almasih mancaliak kabake urang padusi tu, sarato bakato kabake Simon, ”Ang-kau kan layi maliyek urang padusi ko? Ambo datang ka rumah angkau, tapi, angkau indak manyadiyokan ayie doh, untuak ka pambasuah kaki Ambo; ta-pi, urang padusi ko, inyo lah mam-basuah kaki Ambo jo ayie matonyo, sarato manyekanyo jo rambuiknyo.
42007045	Angkau indak doh ma-ibu Ambo. Tapi, urang padusi ko, indak baranti doh ma-ibu-i kaki Ambo sajak dari ca-ko.
42007046	Angkau indak manuwangkan mi-nyak doh ka kapalo Ambo, tapi, urang padusi ko lah manuwangkan minyak arun ka kaki Ambo.
42007047	Sungguah: ka-siahnyo nan dalam tu, lah manando-kan, baraso dosonyo nan banyak tu, lah di-ampuni! Jikok urang nan sa-ketek di-ampuni, inyo saketek pulo mangasiahi.”
42007048	Sudah tu, Isa Almasih bakato ka-bake urang padusi tu, ”Sagalo doso angkau lah di-ampuni.”
42007049	Urang-urang lain, nan bi duduak ma-kan samo-samo jo Isa Almasih, bi bakato sasamo inyo, ”Siya Urang ko nan sabana-nyo, sainggo Inyo bisa ma-ampuni doso?”
42007050	Tapi, Isa Almasih bakato kabake urang padusi tu, ”Dek karano angkau ba-iman kabake Ambo, mako, angkau ka disalamaikkan. Payilah lai, pasa-nanglah ati!”
42008001	Indak lamo kamudian, Isa Almasih payi ka kota-kota, sarato ka kam-puang-kampuang, untuak mambaritokan Injil Karajaan Allah. Duwo baleh urang pangikuik Baliau bi payi samo-samo jo Baliau.
42008002	Baitu pulo, babarapo urang pa-dusi nan lah dicegakkan dari kamasuak-an roh jahek, sarato dicegakkan dari pa-nyakik. Nan inyo tu iyolah, Maryam nan biaso pulo di-imbau Magdalena, (tujuah roh jahek nan lah dikaluwakan dari di-rinyo);
42008003	payi pulo Yohana, urang rumah Khuza, pagawai istano Herodes; Susana, sarato banyak lai padusi-padusi nan lain. Jo pitihnyo sandiri, inyo tu bi mambantu Isa Almasih, sarato jo pangikuik-pangi-kuik Baliau.
42008004	Urang taruih juwo bi tibo kabake Isa Almasih, dari babagai-bagai kota. Kutiko lah banyak urang nan bi ba-kumpua, mako, Isa Almasih mancu-ritokan kabake inyo tu, parumpamo-an nan bakcando iko:
42008005	”Ado surang urang paparak, nan payi manyerak-kan baniah. Kutiko inyo sadang ma-nyerakkan baniah tu, ado baniah tu nan jatuah di jalan. Sabagian dilanyau dek urang lalu, sabagian lai dimakan dek buruang.
42008006	Ado pulo nan jatuah di tanah nan babatu-batu. Kutiko bijo tu lah tumbuah, muloi batuneh, tuneh-nyo tu lansuang layua, dek karano ta-nah tampaik tumbuahnyo tu kariang.
42008007	Ado pulo baniah nan jatuah di tangah samak baduri. Samak baduri tu tum-buah samo-samo jo baniah tu, nan sa-mak tu, mangalahkan baniah tu sam-pai mati.
42008008	Tapi, ado pulo baniah nan jatuah di tanah nan labuak, sudah tu, baniah tu tumbuah, sarato ma-asiekan buwah saratuih kali lipek.” Sasudah mancuritokan parumpamo-an tu, Isa Almasih bakato, ”Kok layi ba-talingo, dangakanlah kecek Ambo!”
42008009	Pangikuik-pangikuik Isa Almasih mananyokan kabake Baliau, apo arati dari parumpamoan tu.
42008010	Isa Almasih manjawauk, ”Angkau lah dibari ka-mampuan untuak mangatawui tantang rasiyo Karajaan Allah. Tapi, urangurang nan lain di-aja jo parumpamo-an, supayo inyo tu layi bi mamparati-kan, tapi, indak tawu apo nan tajadi; inyo tu layi bi mandanga, tapi, indak bi mangarati.”
42008011	”Ikolah aratinyo parumpamoan ca-ko: Baniah tu, iyolah kato-kato Allah.
42008012	Baniah nan jatuah di jalan, ibaraik urang nan layi bi mandangakan kato-kato Allah. Tapi, tibolah Ubilih, sarato marabuik kato-kato Allah tu dari da-lam atinyo, supayo inyo tu jan man-jadi urang ba-iman, nan disalamaik-kan.
42008013	Baniah nan jatuah di tanah nan babatu-batu, ibaraik urang nan di kutiko mandanga kato-kato Allah tu, inyo manarimo jo sanang ati. Ta-pi, kato-kato Allah tu indak ba-urek di dalam atinyo. Inyo tu ba-iman ha-nyo sabanta sajo, di kutiko tibo coba-an, inyo lah marotaik pulo.
42008014	Baniah nan jatuah di tangah samak baduri, ibaraik urang nan di kutiko mandanga kato-kato Allah tu, inyo tu layi mana-rimo, tapi, inyo tu bi cameh tantang iduiknyo, nan inyo tu niyo iduik ba-mewah-mewah, sarato jo basanang-sanang di dunia ko. Kasadonyo tu lah nan ma-ambek inyo tu, sainggo iduik-nyo indak ma-asiekan buwah nan ma-sak.
42008015	Baniah nan jatuah di tanah nan labuak, ibaraik urang nan di kutiko mandangakan kato-kato Allah tu, inyo tarimo, sarato inyo inok manuangkan dalam atinyo nan elok, sainggo inyo tu ka bi batahan sampai ma-asiekan buwah.”
42008016	”Indak ado doh urang nan sasu-dah ma-iduikkan dama togok, kamu-dian inyo sawok-i jo embe, atau inyo latakkan di bawah tampaik tidua. Lah musti inyo malatakkan dama togok tu di ateh rengkaknyo, supayo urang nan ka masuak rumah dapek mali-yek cahayonyo.
42008017	Dek karano, indak ado doh nan ta-andok, nan indak ka kanampak-an; indak ado doh nan di-rasiyokan, nan indak ka tabukak, lah musti urang ka tawu juwo.
42008018	Dek karano itu, paratikanlah elok-elok, apo nan angkau dangakan ko. Sa-tiyok urang nan lah mampunyoi, kaba-ke inyo ka dibarikan nan labiah banyak lai; tapi, urang nan indak mampunyoi, malah, nan saketek nan ado juwo lai di inyo tu, ka di-ambiak pulo.”
42008019	Mandeh, sarato jo dunsanak-dun-sanak Isa Almasih, bi tibo kabake Ba-liau, tapi, inyo tu indak bi dapek doh mandakek kabake Baliau, dek karano urang sangaik rami.
42008020	Mako, ado su-rang urang nan mangecekkan kaba-ke Isa Almasih, ”Ngku, urang gaek, sarato jo dunsanak-dunsanak Angku ado di luwa. Inyo tu nak ka bi basu-wo jo Angku.”
42008021	Tapi, Isa Almasih bakato kabake urang-urang tu, ”Satiyok urang nan la-yi ma-iyokan, sarato nan layi manga-rajokan kato-kato Allah, mako, inyo tu lah mandeh Ambo, sarato inyo tu lah sudaro-sudaro Ambo.”
42008022	Pado suatu ari, Isa Almasih sa-rato jo pangikuik-Nyo bi nayiak ka ateh parawu. Baliau bakato kabake pangikuik-Nyo tu, ”Molah kito payi ka subarang danau. ” Mako, inyo tu bi barangkek.
42008023	Pado wakatu inyo tu sa-dang bi balayie, nan Isa Almasih ta-lalok. Indak disangko-sangko, tibolah angin limbubu malando danau tu. Ayie lah muloi masuak ka parawu, saing-go mambahayokan inyo tu kasadonyo.
42008024	Pangikuik-pangikuik Isa Almasih payi manjagokan Baliau. Inyo tu bi ba-kato, ”Ngku Guru, Ngku Guru, jagolah, lah cilako kito!” Mako, Isa Almasih jago, sarato mam-bantak angin, sarato jo ombak nan sa-dang manggilo tu. Angin jo ombak tu pun baranti, mako, danau tu manjadi tanang, satanang-tanangnyo.
42008025	Sudah tu, Isa Almasih bakato kabake pangi-kuik-Nyo, ”Baa mangko angkau indak bi picayo kabake Ambo?” Pangikuik-Nyo tu bi tacangang, sa-rato bi tabik takuik. Sarato bi bakato sasamo inyo, ”Siya Baliau ko nan sa-bananyo, sainggo angin jo ombak, bi patuah kabake parentah Baliau!”
42008026	Isa Almasih sarato jo pangikuik-Nyo, taruih juwo balayie sampai ka da-erah Gerasa, di subarang Danau Gali-lea.
42008027	-
42008029	Di kutiko Isa Almasih turun ka darek, Baliau didatangi dek surang laki-laki nan kamasuak-an roh jahek. Lah acok kali urang tu dikuwasoi dek roh jahek tu, sainggonyo, biyapun ta-ngan sarato jo kakinyo lah dikabek jo rantai, inyo dijago arek, tapi, inyo da-pek juwo mamutuihi rantai tu. Inyo urang dari kota. Lah lamo inyo indak bakain, sarato indak namuah diam di rumah. Inyo hanyo suko tingga di gu-wo-guwo, tampaik kubuaran di padang pasie, dek karano dibawok dek roh ja-hek tu. Kutiko Isa Almasih manampak urang tu, Baliau mamarentahkan roh jahek tu kaluwa dari urang tu. Sudah tu, urang tu mamakiak sambia sujuik di adok-an Baliau, urang tu bakato jo suwaro nan kuwaik, ”Isa Almasih, Anak Allah Nan Maha Tenggi! Ka Ang-kau pangakan ambo ko? Ambo sabana mambana, jan di-ajauk ambo!”
42008030	Isa Almasih batanyo kabake urang tu, ”Siya namo angkau?” ”Namo ambo ’Legiun’, ” kecek urang tu dek karano lah sambuah roh ja-hek nan lah masuak ka dalam dirinyo.
42008031	Roh-roh jahek tu iyo bana mamba-na, supayo Isa Almasih jan sampai ma-usie inyo masuak Jurang Mauik.
42008032	Indak jauah dari tampaik tu, ado babi nan sangaik banyak, nan sadang bi mancari makan di lereng bukik. Roh-roh jahek tu, sabana mamintak kabake Isa Almasih, supayo inyo di-buliahkan masuak ka dalam babi nan banyak tu. Isa Almasih layi mambu-liahkannyo.
42008033	Mako kaluwalah roh-roh jahek tu dari urang tu, sudah tu, inyo tu bi masuak ka babi tu. Kasa-donyo babi tu bi lari, taruih tajun da-ri tapi tabiang masuak danau, abih bi mati karam kasadonyo.
42008034	Kutiko tukang-tukang gubalo babi tu bi maliyek, apo nan lah tajadi. Ma-ko, inyo tu bi lari payi ma-imbaukan kajadian tu ka kota, sarato jo ka kam-puang-kampuang nan di sakuliliang tu.
42008035	Sudah tu, urang bi ondoh-po-roh kaluwa untuak maliyek, apo nan lah tajadi. Inyo tu bi datang kabake Isa Almasih, tibo di sinan tu, inyo li-yek urang nan lah lapeh dari roh ja-hek tu, sadang duduak dakek kaki Isa Almasih. Inyo lah bapakaian baliak, nan pikierannyo lah elok. Urang-urang tu bi tabik takuik.
42008036	Urang-urang nan bi maliyek kajadian tu, bi mancurito-kan kabake urang nan lain, baa ca-ronyo urang tu dicegakkan.
42008037	sudah tu, kasadonyo panduduak daerah Ge-rasa tu sabana mamintak, supayo Isa Almasih barangkek dari tampaik tu, dek karano, kasadonyo urang lah mati katakuik-an. Mako, Isa Almasih nayiak ka parawu, untuak barangkek pulang.
42008038	Urang nan lah lapeh dari roh jahek tu, mamintak kabake Isa Almasih su-payo inyo buliah payi jo Baliau. Tapi, Isa Almasih managah urang tu, Baliau bakato,
42008039	”Jan payi lai, pu-langlah, sarato payilah curitokan, apo nan lah dipabuwek dek Allah kaba-ke angkau.” Mako, urang tu payi kian kumari dalam kota tu, untuak mancuritokan, sagalo apo nan lah dipabuwek dek Isa Almasih, kabake inyo.
42008040	Kutiko Isa Almasih babaliak di subarang danau, Baliau disambuik jo gadang ati dek urang nan di sinan tu, dek karano, inyo tu sadang bi ma-nanti-nanti Baliau.
42008041	Sudah tu, tibo-lah surang kapalo rumah ibadaik di tampaik tu. Namonyo Yairus. Inyo su-juik di adok-an Isa Almasih, sarato mambana kabake Baliau, supayo Isa Almasih datang ka rumahnyo,
42008042	dek karano, anaknyo padusi nan tungga babeleng, nan ba-umua duwo baleh tawun, lah ampia ka mati. Samantaro Isa Almasih bajalan ka rumah Yairus, sambuah urang nan badasak-dasak di sakuliliang Baliau.
42008043	Di antaro urang nan banyak tu, ado surang padusi nan lah duwo baleh ta-wun sakik pandarahan, nan ba-ubuang-an jo haidnyo. Lah abih sagalo arato-nyo untuak ba-ubek kabake tabib, tapi, nan panyakiknyo indak juwo doh ce-gak.
42008044	Urang padusi tu mandakek-i Isa Almasih dari balakang, sudah tu, inyo awai ujuang jubah Baliau. Sakutiko tu juwo, pandarahan urang padusi tu lan-suang baranti.
42008045	Isa Almasih batanyo, ”Siya tu urang nan ma-awai Ambo?” Kasadonyo urang indak ado nan mangaku. Sudah tu, Petrus bakato, ”Ngku, sambuah urang nan di saku-liliang Angku; inyo tu bi mandasak-dasak Angku!”
42008046	Isa Almasih bakato, ”Tapi, ado urang nan ma-awai Ambo, Ambo ta-wu, dek karano ado kuwaso nan ka-luwa dari diri Ambo.”
42008047	Urang padu-si tu lah manyadari, baraso karajonyo lah katawuan. Dek karano itu, inyo da-tang jo badan nan manggaretek, sudah tu, inyo sujuik di adok-an Isa Almasih. Mako, inyo mancuritokan di adok-an kasadonyo urang, apo sabauknyo mangko inyo ma-awai Isa Almasih, inyo curitokan pulo, baraso sakutiko tu juwo panyakiknyo lansuang cegak.
42008048	Isa Almasih bakato kabake inyo, ”Oih anak Ambo, dek karano angkau picayo kabake Ambo, angkau cegak. Payilah jo sanang salamaik.”
42008049	Samantaro Isa Almasih sadang ma-ngecek tibolah surang pisuruah dari ru-mah Yairus. Inyo bakato kabake Yairus, ”Ngku, anak angku lah maningga. Indak usah lai angku manyusah-nyusahkan Angku Guru, untuak datang ka rumah.”
42008050	Kutiko Isa Almasih mandangakan kecek pisuruah tu, Baliau bakato kabake Yairus, ”Jan cameh ngku. Picayo sajolah ka Ambo, anak angku tu layi ka cegak.”
42008051	Baru lah tibo di rumah Yairus, Isa Almasih indak mambuliahkan surang ju-wo doh urang nan masuak, samo jo Baliau, salain dari Petrus, Yahya, Yakobus, sara-to jo bapak mandeh anak tu sajo.
42008052	Kasa-donyo urang sadang bi manangih, sara-to jo maratok, dek karano kamatian anak tu. Tapi, Isa Almasih bakato, ”Jan bi ma-nangih. Anak ko indak mati bagai doh ko, inyo hanyo lalok!”
42008053	Urang-urang tu bi manggalakkan Isa Almasih, dek karano inyo tu lah bi ta-wu, baraso anak padusi tu, iyo lah ma-ti.
42008054	Kamudian, Isa Almasih mamacik-kan tangan anak tu, sambia bakato, ”Oih nak, jagolah baliak!”
42008055	Mako, nyawo anak tu babaliak kabake anak tu, nan sa-kutiko tu juwo inyo jago. Sasudah tu, Isa Almasih manyuruah urang-urang tu, un-tuak ma-agiah makan anak tu.
42008056	Urang gaek anak tu tacangang sangaik. Tapi, Isa Almasih managah inyo tu, supayo jan bi mancuritokan kajadian tu kabake siya-siyanyo.
42009001	Isa Almasih ma-imbau kaduwo baleh urang pangikuik-Nyo, sudah tu, Baliau mambarikan kuwaso kaba-ke inyo tu, untuak ma-usie roh jahek, sarato untuak mancegakkan panyakik.
42009002	Kamudian, Baliau manyuruah inyo tu bi payi mancegakkan urang nan sa-kik, sarato mambaritokan Injil Karaja-an Allah.
42009003	Isa Almasih bakato kaba-ke inyo tu, ”Angkau jan mambawok sabuwah alah juwo, dalam pajalanan angkau. Jan mambawok tungkek, atau kampia sidakah, atau makanan, atau pitih, atau duwo alai baju.
42009004	Di mano sajo angkau layi ditarimo dek urang, mako, tinggalah di sinan tu, sampai angkau barangkek pulo dari kota tu.
42009005	Nan jikok angkau indak ditarimo dek urang, mako, di kutiko angkau ka ba-rangkek dari kota tu, kipehkanlah abu dari tapak kaki angkau, sabagai pa-ringektan taradok urang-urang nan di sinan tu.”
42009006	Mako, bi barangkeklah pangi-kuik-pangikuik Isa Almasih tu, ka kampuang-kampuang, untuak mam-baritokan Injil tu, sarato mancegak-kan urang nan sakik, dibabagai-ba-gai tampaik.
42009007	Kutiko Herodes, nan mamarentah di Galilea, mandanga tantang kasado-nyo kajadian tu, inyo mati kacamehan. Dek karano, ado urang nan mangato-kan, baraso Yahya Pambaptis lah iduik baliak.
42009008	Ado pulo nan bakato, baraso Elia nan lah tibo baliak. Urang nan la-in bi bakato pulo, baraso surang nabi, dari nabi-nabi jaman sa-isuak, nan lah iduik baliak.
42009009	Herodes bakato, ”Ambo lah manyuruah urang untuak maman-cuang kapalo Yahya Pambaptis. Tapi, Urang nan kiniko mampabuwek saga-lo parkaro nan luwa biaso tu, siya Inyo tu nan sabananyo? Lah sambuah ka-ba nan ambo danga tantang diri-Nyo.” Mako, Herodes ba-usawo supayo dapek basuwo jo Isa Almasih.
42009010	Rasul-rasul Isa Almasih lah bi ba-baliak, mako, inyo tu bi mancuritokan kabake Isa Almasih, sagalo apo nan lah inyo karajokan. Isa Almasih ma-ajak inyo tu, sudah tu, payi samo-sa-mo jo inyo tu ma-asiangkan diri ka kota Betsaida.
42009011	Tapi, kutiko urang nan banyak bi mangatawui, baraso Isa Almasih lah payi, mako, inyo tu bi pa-yi pulo manuruikkan Isa Alamasih. Baliau layi pulo manarimo kadatang-an inyo tu, sudah tu, Baliau bakato kabake inyo tu, tantang parkaro Ka-rajaan Allah. Nan Baliau mancegak-kan pulo urang nan sakik, di antaro urang nan banyak tu.
42009012	Kutiko matoari lah muloi taba-nam, kaduwo baleh urang pangikuik Isa Almasih datang kabake Baliau, sa-rato bakato, ”Ngku, tampaik ko tapan-cie. Labiah elok Angku suruah urang nan banyak ko bi payi, untuak manca-ri makanan, sarato mancari tampaik bamalam di kampuang-kampuang, atau di jorong-jorong nan di sakuli-liang ko.”
42009013	Tapi, Isa Almasih bakato, ”Ang-kau sajolah nan ka bi mambari ma-kan urang-urang tu.” Pangikuik-pangikuik Isa Almasih tu bi manjawauk, ”Tapi, nan ado di ka-mi, hanyo roti limo buwahnyo Ngku, sarato jo ikan duwo ikua. Apokoh ka-mi musti payi mambali makanan un-tuak kasadonyo urang ko?”
42009014	(Ado ki-ro-kiro limo ribu urang laki-laki nan ado di sinan tu.) Isa Almasih bakato kabake pa-ngikuik-pangikuik-Nyo, ”Suruahlah urang-urang ko bi duduak ba-umpuak-umpuak, kiro-kiro limo puluah urang sa-umpuak.”
42009015	pangikuik-pangikuik Isa Almasih tu bi mangarajokan, apo nan dikatokan dek Isa Almasih kabake inyo tu.
42009016	Sudah tu, Isa Almasih ma-ambiak roti nan limo buwah, sarato jo ikan nan duwo ikua tu, kamudian, Baliau maningadah ka langik, sarato batari-mo kasih kabake Allah. Sasudah tu, Baliau mambalah-balah roti, sarato manguduang-nguduang ikan tu, jo ta-ngan-Nyo, sudah tu, mambarikannyo kabake pangikuik-Nyo, untuak diba-gi-bagikan kabake urang nan banyak.
42009017	Urang tu bi makan sampai kanyang kasadonyo. Sudah tu, pangikuik-pa-ngikuik Isa Almasih mangumpuakan makanan nan balabiah, sabanyak du-wo baleh katidiang labiahnyo.
42009018	Pado suatu ari, kutiko Isa Alma-sih sadang badowa surang-Nyo, pa-ngikuik-pangikuik-Nyo bi tibo kaba-ke Baliau. Isa Almasih batanyo kabake inyo tu, ”Manuruik kecek urang, Ambo ko siya?”
42009019	Inyo tu bi manjawauk, ”Ado nan mangatokan Yahya Pambaptis. Ado pulo nan mangatokan Elia, nan la-in bi mangatokan, salah surang da-ri nabi-nabi jaman sa-isuak nan lah iduik baliak.”
42009020	Isa Almasih batanyo, ”Tapi, manu-ruik pandapek angkau sandiri, Ambo ko siya?” Petrus manjawauk, ”Angku adolah Rajo Panyalamaik, nan lah dijanjikan dek Allah.”
42009021	Sudah tu, Isa Almasih bakato ka pangikuik-pangikuik-Nyo, ”Jan di-agiah tawu siya Ambo ko, kabake si-apo pun juwo.”
42009022	Isa Almasih mangatokan pulo, ”Anak Manusia iyo musti banyak ka manangguangkan sansaro, sarato ka dilawan dek pamimpin-pa-mimpin, sarato dek imam-imam kapa-lo, sarato dek guru-guru ugamo. Inyo ka dibunuah, tapi, di ari nan katigo, Inyo ka di-iduikkan baliak.”
42009023	Kamudian, Isa Almasih bakato ka-bake sadonyo urang nan ado di sinan tu, ”Urang nan niyo ka manuruikkan Ambo, inyo musti malupokan sagalo kapantiangan dirinyo, sarato musti mamikua salibnyo satiyok ari, sara-to taruih manuruikkan Ambo.
42009024	Dek karano, urang nan mampatahankan nyawonyo, inyo ka-ilangan nyawonyo. Tapi, urang nan ka-ilangan nyawonyo dek karano di Ambo, ba-arati inyo ma-nyalamaikkan nyawonyo.
42009025	Apolah gunonyo dek urang, biyapun kaciyek-annyo dunia ko, inyo nan punyo, tapi inyo mambinasokan iduiknyo, sarato ka-ilangan nyawonyo?
42009026	Jikok urang malu ma-akui inyo pangikuik Ambo, sarato malu pulo jo pangajaran Am-bo, mako, Anak Manusia ka malu pu-lo ma-akui urang tu isuak, di kutiko Inyo datang jo kuwaso-Nyo, sarato jo kuwaso Bapak, sarato jo malekaik-ma-lekaik nan suci!
42009027	Katawuilah: di an-taro angkau nan di siko ko, ado nan indak ka mati, sabalun inyo maliyek Karajaan Allah.”
42009028	Kiro-kiro sapakan sasudah Isa Almasih ma-ajakan sagalo parka-ro tu, mako, Baliau mambawok Pet-rus, Yahya, sarato jo Yakobus ka ateh sabuwah gunuang untuak badowa.
42009029	Samantaro Isa Almasih sadang bado-wa di sinan tu, rono muko Baliau ba-rubah, sarato pakaian Baliau manjadi putiah sumarak bakilauan.
42009030	-
42009031	Indak disangko-sangko tibolah urang badu-wo, inyo tu iyolah, Musa jo Elia, manampakkan diri jo cahayo dari sarugo. Inyo tu bi mangecek jo Isa Almasih, tantang parkaro kamatian Baliau, nan indak ka lamo lai, ka dijalani dek Ba-liau di Yerusalem.
42009032	Pado wakatu itu, Petrus sarato jo kanti-kantinyo sadang bi talalok, tapi, indak disangko-sangko inyo tu bi tasintak, sarato bi maliyek Isa Almasih bacahayo, sarato urang nan baduwo tu, tagak di dakek Ba-liau.
42009033	Di kutiko urang nan baduwo tu nak ka bajalan maninggakan Isa Almasih, Petrus bakato kabake Isa Almasih, ”Angku Guru, sajuak rasonyo pangana kito di siko. Eloklah nak ka-mi tagakkan tigo buwah kemah di si-ko: ciyek untuak Angku, ciyek untuak Musa, nan ciyek lai untuak Elia.” (Petrus bakato bakcando itu, tapi, inyo indak mangarati apo nan inyo katokan.)
42009034	Samantaro Petrus sadang mange-cek juwo lai, tibolah sagumpa awan, sarato marawok-i inyo tu, sainggo inyo tu bi katakuik-an.
42009035	Kamudian, dari dalam awan tu tadanga suwaro nan bakato, ”Ikolah Anak-Den, nan Den-piliah. Picayolah kabake sagalo apo nan Inyo katokan!”
42009036	Sasudah suwaro tu baranti bakato, mako, inyo tu bi maliyek Isa Almasih surang-Nyo sajonyo di sinan tu. Pa-ngikuik-pangikuik Isa Almasih ma-rasiyokan sagalo kajadian tu, sarato indak mancuritokan doh kabake si-ya-siyanyo.
42009037	Bisuak arinyo, Isa Almasih sara-to jo katigo urang pangikuik-Nyo, bi turun dari ateh gunuang tu, mako, bi tibolah urang nan banyak kabake Isa Almasih.
42009038	Ado surang laki-laki di antaro urang nan banyak tu, ba-kato jo suwaro nan kuwaik, ”Ngku Guru, tolonglah maliyek anak ambo inyo anak tungga babeleng dek am-bo!
42009039	Jikok roh jahek tibo mangga-duah inyo, mako, jo sacaro manda-bok inyo mamakiak, nan badannyo kajang-kajang, sampai babuyieh mun-cuangnyo. Roh jahek tu taruih mang-gaduah inyo, sarato indak namuah doh kaluwa dari badannyo!
42009040	Lah mintak tolong ambo kabake pangi-kuik-pangikuik Angku, untuak ma-usie roh jahek tu, tapi, indak talok doh dek pangikuik Angku tu.”
42009041	Isa Almasih bakato, ”Oih ang-kau urang nan indak ba-iman, nan lah bi sasek! Sampai pabilo Ambo musti ado samo-samo jo angkau, sarato basaba taradok angkau? Ca-peklah, bawoklah anak angkau tu ka mari!”
42009042	Samantaro anak tu bajalan ma-nuju ka Isa Almasih, roh jahek tu ma-ampehkan inyo, sarato mambu-wek badannyo kajang-kajang. Tapi, Isa Almasih mamarentahkan roh ja-hek tu kaluwa, sarato cegaklah anak tu. Mako, anak tu disarahkan baliak kabake urang gaeknyo.
42009043	Kasadonyo urang bi tacangang, dek maliyek ku-waso Allah nan baitu gadang. Pado wakatu urang sadang bi ta-cangang juwo lai, dek maliyek apo nan lah dipabuwek dek Isa Alma-sih, mako, Baliau bakato kabake pa-ngikuik-Nyo,
42009044	”paratikanlah elok-elok, jan sampai lupo jo kato-kato Ambo ko: Anak Manusia ka disarah-kan kabake kuwaso manusia.”
42009045	Ta-pi, pangikuik-pangikuik Isa Almasih tu, indak bi mangarati jo kato-ka-to Baliau tu. Parkaro tu dirasiyokan kabake inyo tu, supayo inyo tu in-dak bi mangarati. Tapi, inyo bi ta-kuik mananyokan parkaro tu kaba-ke Isa Almasih.
42009046	Di antaro pangikuik-pangikuik Isa Almasih, timbua patangkaran, tantang siya di antaro inyo tu, nan paliang ta-kamuko.
42009047	Isa Almasih tawu, apo nan dipikiekan dek pangikuik-Nyo tu, dek karano itu, Baliau ma-imbau surang paja ketek, sarato manyuruah paja tu tagak disampiang Baliau.
42009048	Sudah tu, Isa Almasih bakato kabake pangikuik-pangikuik-Nyo, ”Urang nan manarimo paja ketek ko, dek karano di Ambo, ba-arati inyo manarimo Ambo. Baitu pulo, urang nan manarimo Ambo, ba-arati inyo manarimo Baliau nan ma-utuih Ambo. Dek karano, urang nan indak takamuko di antaro angkau, sabana-nyo, inyolah nan takamuko!”
42009049	Yahya bakato, ”Angku, kami ma-liyek urang ma-usie setan ateh namo Angku, sarato kami tagah inyo, dek karano inyo indak kuleka kito.”
42009050	Isa Almasih bakato kabake Yah-ya, sarato kabake pangikuik Baliau nan lain, ”Jan ditagah pulo inyo, dek karano, urang nan indak balawan jo angkau, ba-arati inyo bapiyak kaba-ke angkau.”
42009051	Kutiko lah dakek wakatunyo Isa Almasih di-angkek ka sarugo, mako, Ba-liau ma-ambiak kaputusan untuak payi ka Yerusalem.
42009052	Mako, Baliau manyu-ruah urang untuak payi mandawului Ba-liau. Urang-urang nan Baliau suruah tu bi payi, sudah tu, masuak ka sabuwah kampuang di Samaria, untuak mam-pasiyaukkan sagalo sasuatu untuak Isa Almasih.
42009053	Tapi, urang-urang nan di kampuang tu indak bi basadiyo mana-rimo Isa Almasih, dek karano, lah ja-leh Baliau sadang manuju ka Yerusalem
42009054	Mako, pado wakatu duwo urang pa-ngikuik Isa Almasih, iyolah, Yakobus jo Yahya, bi mandanga tantang parkaro itu, mako, inyo tu bi bakato, ”Tuhan, apokoh Tuhan layi mambuliahkan, jikok kami mamintak api turun dari langik, untuak mambinasokan urang-urang ko?”
42009055	Isa Almasih ma-engong, sara-to mambangihi kaduwo urang tu.
42009056	Sasudah tu, inyo tu bi payi ka kam-puang nan lain.
42009057	Samantaro Isa Almasih jo pangi-kuik-Nyo manaruihkan pajalanan, ado urang nan bakato kabake Isa Almasih, ”Ngku, ambo namuah manuruikkan Angku kama-kamanyo!”
42009058	Isa Almasih manjawauk, ”Anjiang utan punyo lubang, nan buruang pu-nyo sarang, tapi, Anak Manusia indak punyo tampaik untuak malalokkan badan-Nyo.”
42009059	Sudah tu, Isa Alma-sih bakato kabake surang urang nan lain, ”Molah payi jo Ambo.” Tapi, urang tu bakato, ”Ngku, ijin-kanlah ambo pulang dulu, untuak ma-ngubuakan apak ambo.”
42009060	Isa Almasih manjawauk, ”Padiya-kan sajolah urang mati mangubuakan urang mati. Tapi, nan angkau payi-lah baritokan Karajaan Allah di mu-ko bumi ko.”
42009061	Ado pulo surang urang nan lain bakato, ”Ngku, ambo niyo manuruik-kan Angku, tapi, ijinkanlah ambo pu-lang dulu, untuak ma-agiah tawu ka-luarga ambo.”
42009062	Isa Almasih bakato kabake urang tu, ”Urang nan lah muloi ka mamba-jak, sudah tu, ma-engong juwo lai ka balakang, inyo tu indak patuik doh ja-di anggota Karajaan Allah.”
42010001	Kamudian, Tuhan mamiliah pulo tujuah puluah urang lai pangikuik-Nyo, sudah tu, manyuruah inyo tu bi payi baduwo-baduwo, un-tuak mandawului Baliau ka satiyok ko-ta, sarato ka satiyok tampaik nan ka dikunjuangi dek Baliau.
42010002	Isa Almasih bakato kabake pangikuik-Nyo, ”Asie nan ka dituwai banyak, tapi, urang nan ka manuwai hanyo saketek. Dek kara-no itu, mintaklah kabake Nan Punyo parak, supayo Inyo manyuruah urang nan ka bakarajo, untuak nan ka manu-wai asie tinaman-Nyo.
42010003	Nan kiniko bi barangkeklah! Ambo ma-utuih angkau, ibaraik manyuruah domba ka tangah-tangah anjiang utan.
42010004	Jan mambawok puro, atau kampia sidakah, atau pun tarompa. Jan baranti di tangah jalan, untuak mambari salam kabake siapo pun juwo.
42010005	Jikok angkau masuak ka sabuwah rumah, katokanlah labiah du-lu, ’Assalamu alaikum.’
42010006	Jikok di sinan tu ado urang nan suko damai, mako, salam damai angkau tu tatauk tingga untuak inyo; jikok indak, mako elolah baliak salam angkau tu.
42010007	Tinggalah di ciyek rumah sajo. Jan bapindah-pin-dah dari rumah nan ciyek, ka rumah nan lain. Tarimolah apo nan di-edang-kan dek nan punyo rumah, dek kara-no, urang nan bakarajo patuik manari-mo upahnyo.
42010008	Jikok angkau datang ka sabuwah kota, nan di sinan tu angkau ditarimo jo sacaro elok, mako, makan-lah apo nan di-edangkan kabake ang-kau.
42010009	Cegakkanlah urang-urang nan sakik di kota tu, sarato baritokanlah kabake urang-urang nan di sinan tu, baraso, ’ Karajaan Allah lah ka dakek kabake angkau.’
42010010	Tapi, jikok angkau datang ka sabuwah kota, sarato di si-nan tu angkau indak ditarimo, mako, payilah ka labuah gadang, sarato ka-tokanlah nan bakcando iko,
42010011	’Sabara-po kabuik tanah kota angkau ko, nan bi malakek di kaki kami, kami kipeh-kan, sabagai tando mambari ingek ka-bake angkau. Tapi, katawu-ilah, bara-so Karajaan Allah lah ampia ka tibo!'
42010012	Kana-ilah apo nan Ambo katokan ko, isuak di Ari Kiyamaik, urang So-dom labiah ringan lai ukunannyo, da-ripado urang nan di kota tu!”
42010013	”Cilakolah angkau, oih Korazim! Sa-rato cilakolah angkau, Betsaida! Kok san-tano sagalo mukjizat, nan lah dipabuwek di tangah-tangah angkau tu, dipabuwek di kota Tirus jo Sidon, lah musti sajak da-ri dulu lai, urang-urang nan di sinan tu bi batobaik dari doso-dosonyo, sarato ka bi mamakai kain tando basadiah ati, sarato ka bi manonggokkan abu, di ateh kapalo inyo tu.
42010014	Isuak di Ari Kiyamaik, urang Tirus jo urang Sidon tu, ka labiah ringan lai ukunannyo daripado angkau.
42010015	Nan angkau, oih Kapernaum! Angkau ma-nyangko, angkau ka ditenggikan sampai ka sarugo? Indak! Malah angkau ka di-ambuangkan masuak narako!”
42010016	Sudah tu, Isa Almasih bakato kabake pangikuik-pangikuik-Nyo, ”Urang nan lai ma-iyokan kecek angkau, ba-arati inyo ma-iyokan kato-kato Ambo. Urang nan indak niyo manarimo angkau, ba-arati inyo, indak niyo manarimo Ambo. Urang nan indak ni-yo manarimo Ambo, ba-arati inyo, indak ni-yo manarimo Baliau nan ma-utuih Ambo.”
42010017	Katujuah puluah urang pangikuik Isa Almasih tu, lah bi babaliak jo sukocito, sarato bi bakato: ”Tuhan, roh-roh jahek bi tunduak kabake kami, ji-kok kami mamarentahkan inyo tu jo ateh namo Tuhan!”
42010018	Isa Almasih manjawauk, ”Ambo manampak Ubilih jatuah dari langik bakcando kilek.
42010019	Katawu-ilah! Ang-kau lah Ambo bari kuwaso, supayo angkau dapek mamijakkan ula, sara-to jo kalo, sarato mamatahkan sagalo kakuatan musuah, sainggo indak ci-yek juwo doh nan ka mancilakokan angkau.
42010020	Tapi, biyapun baitu, jan-lah bi bagadang ati dek karano roh-roh jahek tu patuah kabake angkau. Labiah elok lai angkau basukocito, dek karano namo angkau bi tacataik di sarugo.”
42010021	Pado wakatu itu juwo, Isa Almasih basukocito dek karano kuwaso Roh Allah. Isa Almasih bakato, ”Oih Ba-pak, Tuhan nan manguwasoi langik jo bumi! Ambo batarimo kasih kabake Angkau, dek karano kasadonyo tu Ang-kau rasiyokan, taradok urang-urang nan pandai, sarato nan ba-alemu, ta-pi, Angkau nyatokan taradok urang-urang nan indak basikola. Itulah nan manyanangkan ati Bapak.
42010022	Sagalo sasuatu lah disarahkan dek Bapak kabake Ambo. Indak surang ju-wo doh urang nan tawu, siapo Anak, salain daripado Bapak. Indak ado pulo doh urang nan tawu siapo Bapak, sa-lain daripado Anak; sarato jo urang-urang, nan kabake inyo, Anak lah ma-nunjuakkan, siapo Bapak.”
42010023	Sudah tu, Isa Almasih ma-engong kabake pangikuik-pangikuik-Nyo, ka-mudian, bakato kabake inyo tu jo sa-caro tasandiri, ”Bi baruntuanglah ang-kau, dek karano angkau lah bi maliyek, apo nan angkau liyek kiniko.
42010024	Dek karano itu, kana-ilah nan Ambo katokan ko: Banyak nabi sarato jo rajo, nan niyo maliyek, nan angkau liyek kiniko, tapi, inyo tu indak bi dapek doh maliyeknyo. Inyo tu bi niyo nak mandanga, apo nan angkau danga ki-niko, tapi inyo tu indak bi dapek doh mandanganyo.”
42010025	Kamudian, ado surang guru uga-mo nan tagak ka muko, nak manjarek Isa Almasih. Inyo batanyo, ”Angku Guru, apo nan musti ambo pabuwek, supayo ambo mandapek iduik saja-ti nan kaka?”
42010026	Isa Almasih manjawauk, ”Apo nan tatulih di Alkitauk? Baa pandapek ang-kau tantang parkaro itu?”
42010027	Urang tu manjawauk, ”'Kasiah-ilah Tuhan Allah angkau, jo sapanuah ati angkau, jo sapanuah jiwa angkau, jo sagalo kakuatan angkau, sarato jo kasadonyo aka pikieran angkau,' sa-rato ’ Kasiah-ilah nan sasamo manu-sia, bakcando angkau mangasiahi di-ri angkau sandiri.’ ”
42010028	Isa Almasih bakato, ”Jawaukban angkau tu batua, karajokanlah kasa-donyo tu, mako, angkau ka manda-pek iduik nan kaka.”
42010029	Tapi, dek karano guru ugamo Ya-hudi tu, nak ka mangarehkan panda-peknyo juwo. Mako, inyo batanyo ka-bake Isa Almasih, ”Siyakoh urang nan sasamo manusia jo ambo tu?”
42010030	Isa Almasih manjawauk, ”Ado su-rang laki-laki nan turun dari Yerusa-lem ka Yerikho. Di tangah jalan, inyo di-ambek dek parampok, sagalo ara-tonyo di-ambiak, inyo ditangani sam-pai satangah mati, sudah tu, inyo di-tinggakan sajo tatilantang di tangah jalan, jo ka-adaan lah luko barek.
42010031	Kabatualan, ado surang imam nan lalu pulo di jalan tu. Kutiko inyo ma-liyek urang tu, inyo ma-inda ka subaliak jalan, sudah tu, inyo taruih juwo bajalan.
42010032	Baitu pulo, jo surang urang Lewi, nan lalu pulo di sinan tu; kutiko inyo manampak urang tu, inyo man-dakek untuak mancaliak siya bana urangnyo. Tapi, inyo pun ma-inda ka subaliak jalan, sudah tu, inyo taruih juwo bajalan.
42010033	Tapi, kamudian, ado surang urang Samaria nan sadang da-lam pajalanan, lalu pulo di sinan tu. Kutiko inyo maliyek urang tu, iyo ba-na tabik ibonyo.
42010034	Mako, didakek-inyo urang tu, sudah tu, inyo barasiahkan luko urang tu jo ayie anggur, sara-to inyo ubek-i jo minyak, kamudian, dibaluiknyo luko-luko urang tu. Sa-sudah tu, inyo nayiakkan ka ateh ka-ladainyo sandiri, kamudian, inyo ba-wok ka sabuwah panginapan, sarato inyo rawat bana urang tu.
42010035	Bisuak arinyo, inyo ambiak duwo buwah pi-tih perak, sarato inyo barikan kaba-ke urang nan punyo panginapan tu, sarato bakato, ’Ubek-ilah urang nan sakik ko, jikok ado ongkoih-ongkoih nan lain, ambo bayie isuak, kutiko ambo lah babaliak kamari.’ ”
42010036	Kamudian, Isa Almasih manyu-dahi curito-Nyo tu, jo sabuwah tanyo nan bakcando iko, ”Dari urang nan batigo tu, nama urangnyo manuruik pandapek angku, nan layi mampabu-wek sasuatu kabake sasamo manusia, taradok urang nan dirampok tu?”
42010037	Guru ugamo nan ditanyo-i tu man-jawauk, ”Tantu urang nan lah ma-nolong urang nan dirampok tu.” Isa Almasih bakato, ”Jikok baitu, payi-lah, sarato pabuwek pulolah nan bak-cando itu!”
42010038	Kamudian, Isa Almasih sarato jo pangikuik-pangikuik-Nyo, bi ma-naruihkan pajalanan, mako, tibolah di sabuwah kampuang. Di sinan tu, ado surang urang padusi nan banamo Marta, ma-undang Isa Almasih ka rumahnyo.
42010039	Marta mampunyoi dunsanak padusi nan banamo Mar-yam. Nan Maryam ko, duduak da-kek kaki Tuhan Isa Almasih, untuak mandangakan ajaran-ajaran Baliau.
42010040	Tapi, nan Marta basasak sangaik karajonyo, mangarajokan karajo ru-mah tanggonyo. Inyo payi kabake Isa Almasih, sarato bakato, ”Tuhan, apo-koh Tuhan indak paduli, si Maryam mampadiyakan ambo bakarajo sorang? Suruahlah inyo manolong ambo!”
42010041	Tuhan manjawauk, ”Marta, Mar-ta! Angkau pancameh, sarato lah seso mamikiekan iko jo itu;
42010042	padohal, nan paliang pantiang, hanyo ado ciyek. Nan Maryam lah mamiliah nan elok, nan ka tatauk manjadi miliak inyo.”
42011001	Pado suatu ari, Isa Almasih badowa di suatu tampaik. Kuti-ko lah salasai badowa, salah surang dari pangikuik-Nyo bakato, ”Tuhan, aja pulolah kami baa caro badowa, bakcando Yahya ma-aja pangikuik-nyo badowa.”
42011002	Mako, Isa Almasih bakato kaba-ke pangikuik-Nyo tu, ”Jikok angkau nak badowa, mako, badowalah bak-cando iko, ’Oih Bapak, Angkau-lah Allah Nan Indak Babilang. Angkau sajolah nan disambah, sarato nan dimuliekan. Angkau-lah Rajo kami. Angkau sajolah nan mamarentah di bumi.
42011003	Barilah kami, makanan kami satiyok ari, sabarapo nan kami paralukan.
42011004	Ampunilah doso-doso kami, dek karano, kami mamaohkan pulo, satiyok urang nan basalah kabake kami. Janlah dipadiyakan iman kami bakucak, di kutiko kami dapek cobaan.’ ”
42011005	Isa Almasih bakato kabake pangi-kuik-pangikuik-Nyo, ”Santano ado sa-lah surang di antaro angkau, nan payi ka rumah kantinyo di tangah malam, sarato bakato, ’Oih sanak, pasalangilah ambo roti agak tigo buwah,
42011006	dek kara-no, ado kanti ambo nan sadang dalam pajalanan, baru sajo singgah di rumah ambo, nan ambo indak punyo makan-an untuak inyo!'
42011007	Santano kanti nan angkau datangi tu, manjawauk bak-cando iko dari dalam rumahnyo, ’Jan manggaduah ambo! Pintu lah bakunci, nan ambo jo anak-anak ambo lah bi la-lok. Ambo indak bisa doh jago, untuak mambarikan nan angkau salang tu.’ ”
42011008	”Sudah tu, baa lai?” kecek Isa Alma-sih salanjuiknyo. ”Ambo bakato kabake angkau! Biyapun angkau adolah kanti-nyo, inyo indak ka namuah doh jago, sa-rato mambarikan sasuatu kabake angkau. Tapi, dek karano angkau nan indak mara-so malu, sarato basiansik mamintak ka-bake inyo, mako, nan inyo ka jago juwo, sarato mambarikan kabake angkau, apo nan angkau paralukan.
42011009	Jadi, Ambo ba-kato kabake angkau: Mintaklah, mako, angkau ka di bari; carilah, mako, angkau ka mandapek; tokoklah pintu, mako, pin-tu ka dibukakkan untuak angkau.
42011010	Dek karano, satiyok urang nan mamintak, ka manarimo; satiyok urang nan mancari, ka mandapek, baitu pulo, satiyok urang nan manokok pintu, ka dibukakkan pintu.
42011011	Di antaro angkau, apokoh ado su-rang apak, nan mambarikan ula kabake anaknyo, jikok anaknyo mamintak ikan?
42011012	Atau nan mambarikan kalo, jikok anak nyo mamintak talua?
42011013	Biyapun angkau urang jahek, tapi, angkau layi tawu juwo mambarikan nan elok untuak anak ang-kau. Apo lai Bapak nan di sarugo! Baliau ka mambarikan Roh-Nyo kabake urang-urang nan lai mamintak kabake Baliau!”
42011014	Pado suatu ari, Isa Almasih ma-usie roh jahek dari surang urang bisu. Sasudah roh jahek tu kaluwa, urang tu muloi bisa mangecek. Banyak urang nan bi tacangang,
42011015	tapi, ado nan ba-kato, ”Inyo ma-usie roh jahek tu, dek karano kuwaso dari Beelzebul, induak angkang dari roh jahek tu.”
42011016	Ado pulo urang-urang nan lain, nan niyo manjarek Isa Almasih, jadi, inyo tu bi mamintak Baliau, mampa-buwek suatu mukjizat, sabagai tando baraso Baliau iyo datang dari Allah.
42011017	Tapi, Isa Almasih tawu mukasuik inyo tu. Mako, Baliau bakato kabake inyo tu, ”Jikok suatu karajaan tapa-cah-pacah, dalam kalompok-kalompok nan bi bamusuahan, mako, karajaan tu indak ka batahan. Baitu pulo, sa-buwah kaluarga nan indak saiyo sa-kato, nan bi bamusuahan antaro nan surang jo nan lain, mako, kaluarga tu ka rusak binaso.
42011018	Baitu pulo, dalam karajaan Ubilih; jikok ciyek kalompok bacakak jo kalompok nan lain, mako, karajaan tu indak ka batahan. Angkau bi mangatokan, baraso Ambo ma-usie roh jahek jo kuwaso dari Beelzebul.
42011019	Jikok baitu, jo kuwaso siya pangi-kuik-pangikuik angkau bi ma-usie roh jahek? Pangikuik angkau tu sandi-rilah, nan lah mambuktikan, baraso angkau salah!
42011020	Tapi, Ambo ma-usie roh jahek jo kuwaso Allah, itu ba-ara-ti baraso Karajaan Allah, lah tibo ka tangah-tangah angkau.
42011021	Jikok surang urang nan kuwaik, sa-rato basinjato langkok, manjago rumah-nyo sandiri, tantu kasadonyo aratonyo ka salamaik.
42011022	Tapi, jikok surang urang nan labiah kuwaik tibo manyarang, sa-rato jo mangalahkan inyo, mako, urang nan labiah kuwaik tu, ka ma-ambiak kasadonyo sinjato, nan di-andakan dek nan punyo rumah tu, sudah tu, urang nan kuwaik tu, ka mambagi-bagi kasa-donyo arato nan dirampoknyo tu.
42011023	Urang nan indak bapiyak kabake Ambo, ba-arati inyo malawan Ambo, sarato urang nan indak manolong Ambo, ba-arati inyo marusak karajo Ambo!”
42011024	”Jikok roh jahek kaluwa dari diri surang urang, mako, roh jahek tu payi bakuliliang ka tampaik-tampaik nan kariang, untuak mancari tampaik ba-lapeh panek, tapi, inyo indak manda-pekkannyo. Dek karano itu, inyo ba-kato, ’Eloklah den babaliak ka rumah tampaik tingga den dulu!'
42011025	Kutiko inyo tibo di sinan, inyo dapati rumah tu lah segeh, sarato lah barasiah.
42011026	Sudah tu, inyo payi, sarato manjapuik tujuah roh lain nan labiah jahek dari inyo. Kamudian, inyo tu bi masuak ka da-lam diri urang tu, untuak manatauk di sinan tu. Nan akienyo, ka-adaan urang tu manjadi labiah buruak da-ri samulo.”
42011027	Sasudah Isa Almasih bakato bak-cando itu, ado surang urang padusi di antaro urang nan banyak tu, bakato kabake Isa Almasih, ”Sungguah basu-kocitolah urang padusi nan lah mala-yiekan, sarato jo nan lah manyusu-kan Angkau!”
42011028	Tapi, Isa Almasih manjawauk, ”La-biah basukocito lai, urang nan lah man-dangakan kato-kato Allah, sarato ma-amakannyo dalam iduiknyo!”
42011029	Samantaro urang-urang bi ma-ngarumuni Isa Almasih, Baliau mana-ruihkan pambicaroan Baliau, Baliau bakato, ”Baralah ka jaheknyo urang-urang di jaman kiniko. Inyo tu bi ma-mintak suatu mukjizat supayo inyo tu bi picayo kabake Ambo, tapi, indak ci-yek juwo doh mukjizat nan ka dipa-liyekkan kabake inyo tu, salain dari mukjizat Nabi Yunus.
42011030	Dek karano, bakcando Yunus nan marupokan muk-jizat, dek urang-urang di kota Niniwe, baitu pulo, Anak Manusia ka manjadi suatu mukjizat, dek urang-urang nan iduik di jaman kiniko.
42011031	Di Ari Kiya-maik isuak, Ratu dari nagari nan di Baruah ka di-iduikkan baliak, samo-sa-mo jo urang-urang nan iduik di jaman kiniko, mako, inyo nan ka mampasa-lahkan urang-urang ko. Dek karano, inyo sandiri lah manampuah pajalan-an nan sangaik jauah, dari nagarinyo di ujuang bumi, dek niyo nak manda-nga pangajaran Sulaiman nan bijak-sano. Tapi, di siko kiniko, ado nan la-biah basa daripado Sulaiman!
42011032	Di Ari Kiyamaik isuak, panduduak kota Ni-niwe ka di-iduikkan baliak, samo-sa-mo jo urang-urang nan iduik di jaman kiniko, mako, inyo tu ka bi mampa-salahkan urang-urang ko, dek karano urang Niniwe tu layi bi batobaik dari doso-dosonyo, kutiko inyo tu bi man-dangakan katubah Yunus. Tapi, di si-ko kiniko, ado nan labiah basa dari-pado Yunus!”
42011033	”Indak ado doh urang, nan sasu-dah ma-iduik-i dama togok, sudah tu, inyo suruakkan, atau inyo sawok-i jo embe. Tapi, lah musti inyo tonggok-kan di ateh rengkaknyo, supayo urang nan ka masuak, dapek maliyek tarang cahayonyo.
42011034	Mato, adolah suluah dek tubuah. Jikok mato angkau layi janiah, mako, kaciyek-annyo tubuah angkau tu ka bacahayo tarang. Tapi, jikok mato angkau kabua, mako, kaciyek-annyo tubuah angkau tu, ka man-jadi kalam bakapiciak.
42011035	Dek karano itu, ingek-ingeklah, jan sampai tarang nan ado di angkau tu manjadi kalam.
42011036	Jikok kaciyek-annyo tubuah ang-kau tu tarang, sarato indak ado bagi-an nan kalam, mako, kaciyek-annyo tubuah angkau tu ka manjadi tarang bacahayo, bakcando ditarangi dek ca-hayo suluah.”
42011037	Kutiko Isa Almasih lah salasai ma-ngecek, ado surang urang Farisi, nan ma-undang Baliau makan ka rumah-nyo. Mako, Isa Almasih payi makan ka sinan tu.
42011038	Urang Farisi tu taca-ngang maliyek Isa Almasih makan, dek karano, Baliau indak mambasuah ta-ngan labiah dulu manuruik paratua-ran ugamo.
42011039	Dek karano itu, Tuhan bakato kabake urang Farisi tu, ”Ba-tua angkau urang-urang Farisi tu, bi-asonyo mambarasiahkan mangkuak, sarato jo piriang, bagian luwanyo, ta-pi, di dalam diri angkau sandiri pa-nuah jo sipaik-sipaik nan kasa, sarato jo karajo-karajo nan jahek.
42011040	Angkau ko bi pandie! Indakkoh Allah nan lah mambuwek bagian luwa tu, sarato in-dakkoh Baliau pulo nan mambuwek bagian dalamnyo?
42011041	Nan ado di da-lam mangkuak, sarato jo nan di dalam piriang angkau tu, itulah nan musti angkau barikan kabake urang-urang nan bansaik. Jo caro nan baitu, ma-ko, kasadonyo ka manjadi barasiah untuak angkau.
42011042	Cilakolah angkau, oih urang-urang Farisi! Asie tinaman angkau, umpamo-nyo, silasiah jo inggu, sarato jo ram-pah-rampah nan lainnyo, layi ang-kau barikan saparsapuluahnyo kabake Allah, tapi, ka-adielan sarato jo kasiah kabake Allah, indak doh angkau acuahkan. Padohal itulah nan samustinyo angkau karajokan, sarato indak buliah pulo malalaikan nan lain-lainnyo.
42011043	Cilakolah angkau, oih urang-urang Farisi! Angkau suko jo tampaik-tam-paik nan ta-aromaik di dalam rumah ibadaik, sarato suko di aromaik-i urang di tangah balai.
42011044	Cilakolah angkau! Angkau ibaraik pusaro nan indak ba-batu mejan, nan dilanyau-lanyau, dek urang-urang nan indak tawu.”
42011045	Salah surang dari guru ugamo Ya-hudi tu, bakato kabake Isa Almasih, ”Ngku Guru, jo kato-kato itu, Angku lah ma-ino kami pulo tu nampaknyo!”
42011046	Isa Almasih manjawauk, ”Cilako pulolah oih angkau, guru-guru ugamo! Angkau bi manuntuik sagalo parkaro nan sulik, sarato mambari sagalo pa-ratuaran nan barek kabake urang, ta-pi, nan angkau sandiri, indak saketek juwo namuah mangarajokan paratua-ran tu.
42011047	Cilakolah angkau! Angkau lah bi mambuwek pusaro untuak na-bi-nabi, tapi, niniak muyang angkau sandiri, nan lah bi mambunuahi na-bi-nabi tu.
42011048	Jadi, angkau sandiri lah ma-akui, baraso angkau satuju pulo, jo apo nan lah dipabuwek dek niniak muyang angkau; dek karano, iyo inyo tu nan lah bi mambunuahi nabi-nabi tu, sarato angkau nan lah bi mambu-wek pusaronyo.
42011049	Itulah sabauknyo, Kabijaksanoan Allah bakato, ’Aden ka mangirin kabake inyo tu, nabi-nabi, sarato jo pisuruah-pisuruah-Den; sa-bagian ka dibunuah, nan sabagian lai ka di-aniayo!'
42011050	Allah mampabuwek nan bakcando itu, supayo urang-urang di jaman kiniko di-ukun, dek karano, lah sambuah darah nabi-nabi nan tase-rak, sajak dunia takambang,
42011051	muloi dari sajak pambunuahan Habel sam-pai ka pambunuahan Zakharia, nan tajadi di antaro mezbah jo Baithullah. Picayolah: Urang-urang nan di jaman kiniko, lah musti ka di-ukun dek ka-rano di kasadonyo tu.
42011052	Cilakolah angkau, oih guru-guru ugamo! Kunci untuak pambukak pintu pangatawuan, ado di tangan angkau, tapi, angkau sandiri indak namuah doh masuak ka dalam, untuak man-cari pangatawuan tu. Malahan ang-kau ma-ambek-ambek, urang nan ba-usawo nak masuak ka dalam!”
42011053	Kutiko Isa Almasih barangkek da-ri tampaik tu, nan guru-guru ugamo Yahudi, sarato jo urang-urang Fari-si tu, bi sangaik bakalabiahan man-cacek Isa Almasih. Inyo tu muloi bi mamanciang-manciang Baliau, supa-yo Baliau namuah mambicarokan sa-galo macam parkaro.
42011054	Samantaro itu, inyo tu tatauk juwo bi mampara-tikan Isa Almasih jo sacaro taliti, un-tuak mancari sasuatu nan salah, da-ri kato-kato Baliau.
42012001	Baribu-ribu urang nan badasak-dasakkan, sampai ado nan ta-pijak bagai kakinyo. Samantaro urang-urang tu bi bakarumun, Isa Almasih bakato kabake pangikuik-pangikuik-Nyo, ”Ingek-ingeklah taradok ragi urang Farisi, mukasuik Ambo, kamu-napiak-an inyo tu.
42012002	Indak ado doh nan ta-andok, nan indak ka kaliyatan, sa-rato indak ado doh nan dirasiyokan, nan indak ka tabukak.
42012003	Nan angkau katokan di tangah malam, ka tadanga di siang ari; baitu pulo, nan angkau bi-siakkan di talingo urang di dalam bi-liak nan basawok, ka ditewak-tewak-kan sampai kama-kamanyo.”
42012004	”Oih kanti-kanti Ambo, kana-ilah apo nan Ambo katokan ko! Janlah takuik kabake urang-urang nan bi-sa mambunuah tubuah, tapi, indak dapek mampabuwek labiah dari itu.
42012005	Eloklah nak Ambo tunjuakkan kaba-ke angkau, siya nan musti angkau ta-kuik-i. Takuiklah kabake Allah! Dek karano, sasudah mancabuik angok, Baliau bakuwaso pulo mamasuakkan angkau ka narako! Picayolah, Baliau-lah nan musti angkau takuik-i.
42012006	Limo ikua buruang pipik, jikok di-juwa, hanyo sa-arago duwo alai pi-tih nan paliang ketek. Tapi, biyapun baitu, indak sikua juwo doh nan dilu-pokan dek Allah.
42012007	Rambuik nan di ka-palo angkau tu pun, lah di-etong kasa-donyo, dek karano itu, janlah takuik; angkau jauah labiah ba-arago daripa-do buruang-buruang pipik tu!”
42012008	”Kana-ilah kecek Ambo ko elok-elok: Urang nan layi mangaku, baraso inyo pangikuik Ambo di adok-an urang nan hanyak, isuak inyo ka di-akui pu-lo dek Anak Manusia, di adok-an ma-lekaik-malekaik Allah.
42012009	Tapi, jikok ado urang nan indak mangaku, baraso inyo pangikuik Ambo di adok-an urang nan banyak, mako, isuak, inyo pun indak ka di-akui pulo doh dek Anak Manusia di adok-an malekaik-malekaik Allah.
42012010	Jikok ado urang mangatokan sa-suatu malawan Anak Manusia, inyo tu dapek di-ampuni; tapi, jikok inyo ma-ino Roh Allah, inyo indak dapek doh di-ampuni.
42012011	Jikok angkau dibawok ka rumah-rumah ibadaik, untuak ka disidang-kan di adok-an pamarentah, atau pa-nguwaso, janlah cameh, tantang baa caronyo angkau musti mambela diri, atau tantang apo nan musti angkau katokan.
42012012	Dek karano, apo nan mus-ti ka angkau katokan tu, sakutiko tu juwo ka di-ajakan dek Roh Allah ka-bake angkau.”
42012013	Salah surang di antaro urang nan banyak tu, bakato kabake Isa Almasih, ”Angku Guru, tolonglah Angku suruah karek-an ambo, untuak mambagi ara-to jo ambo, dari pusako paninggalan urang gaek kami.”
42012014	Isa Almasih manjawauk, ”Oih sanak, siya urang nan lah ma-angkek Ambo manjadi hakim, atau manjadi pambagi arato pusako di antaro angkau baduwo?”
42012015	Kamudian, kabake sadonyo urang nan ado di sinan tu, Isa Almasih bakato, ”Ba-jago-jagolah, sarato ingek-ingeklah, jan sampai angkau manjadi urang nan ca-ngok. Dek karano, iduik manusia ko in-dak tagantuang jo kakayoannyo doh, bi-yapun inyo kayo balindak.”
42012016	Sudah tu, Isa Almasih mancurito-kan parumpamoan, nan bakcando iko, ”Adolah surang urang kayo. Inyo ado mampunyoi tanah nan mandatangkan asie nan banyak untuaknyo.
42012017	Urang kayo tu muloi bapikie dalam atinyo, ’Lah indak ado lai tampaik untuak pala-takkan asie tanah ambo ko. Baa lai aka ambo kiniko?'
42012018	Kamudian, inyo bapi-kie pulo baliak, sarato bakato kabake dirinyo sandiri, ’Nah, ambo dapek aka; kasadonyo lumbuang nan punyo ambo, ka ambo pa-elok-i, sudah tu, ambo bu-wek nan labiah gadang. Di sinan tu lah ka ambo latakkan kasadonyo gandun punyo ambo, sarato jo barang-barang ambo nan lainnyo.
42012019	Kamudian, ka am bo katokan kabake diri ambo sandiri: Angkau sabana baruntuang! Sagalo nan elok lah angkau milik-i, sarato indak ka abih doh salamo batawun-tawun. Nan kiniko balapeh paneklah! Makan mi-nunlah, rasokan banalah lamak iduik dek angkau!'
42012020	Tapi, Allah bakato ka-bake inyo, ’Oih urang pandie! Malam ko juwo angkau ka mati, sudah tu, siya urang nan ka mandapek sagalo arato nan lah angkau kumpuakan tu?'
42012021	Bakcando itulah jadinyo, satiyok urang nan mangaja arato untuak diri-nyo sorang, tapi, indak ba-usawo un-tuak manjadi kayo di mato Allah.”
42012022	Sudah tu Isa Almasih bakato ka-bake pangikuik-pangikuik-Nyo, ”Itulah sabauknyo, mako Ambo mangatokan, ’Janlah cameh tantang iduik angkau, apo nan ka angkau makan, atau apo nan ka angkau pakai.’
42012023	Iduik ko la-biah ba-arago daripado makanan, nan tubuah labiah ba-arago daripado pa-kaian.
42012024	Paratikanlah buruang-bu-ruang gagak! Inyo tu indak ado doh mananam, indak ado doh manuwai, inyo indak ado pulo doh mampunyoi gudang, atau lumbuang. Tapi, Allah tatauk mamaliaro inyo tu! Angkau jauah labiah ba-arago daripado bu-ruang-buruang tu!
42012025	Siyakoh di anta-ro angkau ko, nan jo kacamehannyo tu, inyo dapek mampapanjang umua-nyo agak saketek?
42012026	Jikok parkaro nan ketek-ketek tu sajo, indak dapek doh angkau pabuwek, baa mangko angkau cameh tantang sagalo parka-ro nan lain?
42012027	Paratikanlah baa caro tumbuahnyo bungo bakuang; bungo-bungo tu indak bi bakarajo doh, indak pulo doh bi mananun. Tapi, Rajo Su-laiman nan sangaik kayo tu pun, in-dak ado doh mamakai pakaian nan sarancak bungo tu!
42012028	Ari ko rumpuik iduik di tangah padang, isuak ka diba-ka abih. Biyapun baitu, Allah tatauk juwo mamparancak rumpuik-rumpuik tu. Apo lai angkau! Tapi, angkau tu kurang bi picayo!
42012029	Dek karano itu, janlah cameh, sarato ilang aka, tan-tang apo nan ka angkau makan, sa-rato apo nan ka angkau minun.
42012030	Sa-galo parkaro nan bakcando itu, nan dikaja dek urang-urang nan indak ba Tuhan Allah. Padohal Bapak angkau tawu, baraso angkau bi mamaralukan sagalo sasuatu.
42012031	Tapi, angkau musti ba-usawo, supayo Allah sabana-bana mamarentah dalam iduik angkau, ma-ko, nan lain-lainnyo tu ka dibarikan pulo dek Allah kabake angkau.”
42012032	”Angkau nan indak bara urang bi-langannyo ko, janlah takuik! Dek ka-rano, Bapak angkau suko mambarikan kabake angkau barakaik dari Pama-rentahan-Nyo.
42012033	Juwalah arato ban-do angkau, sarato barikanlah pitihnyo untuak urang-urang nan bansaik. Bu-weklah untuak diri angkau puro nan indak bisa lapuak, iyolah arato nan di-andokkan di sarugo. Arato tu indak ka bisa doh ilang, dek karano, urang maliang indak ka bisa doh mancilok-nyo, baitu pulo, anai-anai indak ka bisa doh marusaknyo.
42012034	Dek kara-no, dima arato angkau talatak, nan ati angkau lah di sinan pulo!”
42012035	”Bajago-jagolah untuak ma-adok-i satiyok apo nan ka tajadi. Angkau musti tatauk siyauk sadiyo untuak bakarajo, sarato suluah tatauk di iduikkan,
42012036	samo jo bakcando pisuruah-pisuruah nan sadang basiyauk sadiyo, untuak ma-nanti induak samangnyo babaliak da-ri alek kawin. Jikok induak samangnyo tu tibo, sarato manokok pintu, mako, inyo tu bagageh mambukakkan pintu.
42012037	Baralah ka baruntuangnyo pisuruah-pisuruah, nan kadapatan sadang ma-nunggu di kutiko induak samangnyo ti-bo. Picayolah: induak samangnyo tu ka basiyauk-siyauk, sarato manyuruah pi-suruah-pisuruahnyo tu bi duduak, su-dah tu, inyo nan malayani pisuruah-nyo tu.
42012038	Baralah ka baruntuangnyo pisuruah-pisuruah tu, jikok induak sa-mang inyo tu mandapati inyo tu sa-dang siyauk mananti, biyapun induak samang inyo tu tibo di tangah malam, atau pun sampai parak siang!
42012039	Kana-ilah apo nan Ambo katokan ko! Santa-no urang nan punyo rumah tawu, pu-kua bara urang maliang ka tibo, tantu inyo ka bajago-jago, supayo urang ma-liang tu jan sampai masuak ka rumah-nyo.
42012040	Dek karano itu, angkau musti pulo basiyauk-siyauk, dek karano, ka-datangan Anak Manusia di wakatu nan indak angkau sangko-sangko.”
42012041	Petrus batanyo, ”Tuhan, apokoh pangajaran tu Tuhan tujukan tara-dok kami, atau taradok kasadonyo urang?”
42012042	Tuhan manjawauk, ”Siya pisuruah nan indak barubah ati, sarato nan bi-jaksano, sainggo di-angkek dek in-duak samangnyo, manjadi kapalo ta-radok pisuruah-pisuruah nan lain, supayo inyo nan mambari makan pi-suruah-pisuruah tu, pado wakatunyo?
42012043	Baralah ka basukocitonyo pisuruah tu, jikok induak samangnyo babaliak, sarato mandapati inyo sadang manga-rajokan tugehnyo!
42012044	Picayolah: Induak samangnyo tu ka mampicayokan sagalo aratonyo kabake pisuruah tu.
42012045	Tapi, jikok pisuruah tu bakato dalam ati-nyo, ’Lamo lai ko induak samang am-bo mangko ka babaliak,' sudah tu, inyo tangani kasadonyo pisuruah, sarato inyo bae makan jo minun sampai ma-buak.
42012046	Mako, induak samangnyo tu tibo di wakatu nan indak disangko-sangko. Nan pisuruah tu ka ditangani dek induak samangnyo, sampai sala-jaik-lajaiknyo, sudah tu, inyo dijadi-kan sanasib jo urang-urang nan indak patuah kabake Allah.
42012047	Pisuruah nan layi tawu jo kahan-dak induak samangnyo, tapi, indak ba-siyauk-siyauk, sarato indak mangara-jokan kahandak induak samangnyo tu, mako, inyo ka dicambuik sakuwaik-ku-waiknyo.
42012048	Tapi, pisuruah nan indak tawu jo kahandak induak samangnyo, kamudian, inyo mangarajokan sasu-atu nan salah, sainggo inyo musti di-cambuik, inyo ka dicambuik saketek sajo. Dek karano, urang nan lah diba-ri banyak, mako, dari inyo banyak pu-lo nan ka dituntuik. Baitu pulo, kaba-ke urang nan lah banyak dipicayokan sagalo sasuatu, mako, kabake inyo ba-nyak pulo nan ka dituntuik.”
42012049	”Ambo datang untuak manimbua-kan kabakaran di bumi ko. Baralah ka eloknyo jikok apinyo lah iduik manya-lo!
42012050	Ado juwo lai kasansaroan barek nan ka musti Ambo lalui. Nan ati Am-bo rasah sangaik sabalun basuwo jo baban barek tu.
42012051	Apokoh angkau bi manyangko, Ambo datang ka dunia untuak mambawok padamaian? In-dak, indak padamaian doh, malahan patangkaran.
42012052	Muloi dari kiniko, ka-luarga nan balimo urang, ka bi bala-wanan, nan batigo ka malawan nan baduwo, atau nan baduwo ka mala-wan nan batigo.
42012053	Apak ka balawan jo anaknyo nan laki-laki, nan anak laki-laki ka balawan jo apaknyo. Nan man-deh ka balawan jo anaknyo nan padu-si, nan anak nan padusi ka balawan jo mandehnyo. Mintuwo nan padusi ka balawan jo minantunyo nan padusi, nan minantu nan padusi ka balawan jo mintuwonyo nan padusi.”
42012054	Isa Almasih bakato pulo kaba-ke urang nan banyak, ”Jikok angkau maliyek gabak di ulu, mako, angkau ka bi mangatokan, ’Ari ka ujan.’ Iyo, batua, ari sabana-bana ujan.
42012055	Jikok angkau maliyek cewang di langik, ma-ko, angkau ka bi mangatokan, ’Ari ka paneh.’ Iyo, batua, ari sabana-bana paneh.
42012056	Angkau adolah urang nan suko baicak-icak! Angkau bisa mana-kok-nakok, ari ka ujan, atau ka paneh, jo sacaro maliyek ka-adaan langik jo bumi. Baa mangko tando-tando di ja-man kiniko indak bisa angkau pare-tongkan?”
42012057	”Baa mangko angkau indak ma-mutuihkan sandiri, tantang apo nan bana?
42012058	Jikok ado urang mangadu-kan angkau ka pangadielan, mako, ba-usawolah sakuwaik tanago, untuak manyalasaikan parkaro tu jo inyo, sa-mantaro angkau sadang di tangah ja-lan. Jikok indak, mako inyo ka mam-bawok angkau ka adok-an hakim, nan hakim tu ka manyarahkan angkau kabake patugeh, nan patugeh tu ka mamasuakkan angkau ka pinjaro.
42012059	Picayolah! Angkau indak ka kalu-wa doh dari pinjaro tu, sabalun dan-do dibayie lansai.”
42013001	Pado wakatu itu, urang bi man-curitokan kabake Isa Almasih, tantang babarapo urang Galilea nan dibunuah dek Pilatus, kutiko inyo tu sadang bi mampasambahkan karoban kabake Allah.
42013002	Isa Almasih manja-wauk, sarato bakato kabake inyo tu, ”Dek karano urang-urang Galilea tu dibunuah bakcando itu, sangko ati angkau manandokan inyo tu labiah badoso daripado urang-urang Gali-lea nan lain?
42013003	Nan sabananyo bana, indak! Tapi, kana-ilah apo nan Ambo katokan ko: jikok angkau indak bi ba-tobaik dari doso-doso angkau, mako, kasadonyo angkau ka bi mati pulo, bakcando urang-urang tu.
42013004	Baa pulo jo urang nan salapan baleh urang, nan bi mati ditimpok dek manaro dakek Si-loam? Sangko ati angkau, itu manan-dokan urang tu labiah badoso, daripa-do urang-urang nan lain nan tingga di Yerusalem?
42013005	Nan sabananyo ba-na, indak! Sakali lai nak Ambo kato-kan: Jikok angkau indak bi batobaik dari doso-doso angkau, mako, kasa-donyo angkau, ka bi mati pulo bak-cando urang-urang tu.”
42013006	Sasudah tu, Isa Almasih mancuri-tokan pulo parumpamoan nan bakcan-do iko, ”Ado surang urang nan mam-punyoi sabatang batang ara di parak anggurnyo. Pado suatu ari, payilah inyo nak ma-ambiak buwah batang ara tu, tapi, indak sa-incek juwo doh nan dapek dek inyo.
42013007	Dek karano itu, inyo bakato kabake urang nan bakarajo di paraknyo tu, ’Caliaklah, lah sala-mo tigo tawun ambo barulang kamari, nak ka ma-ambiak buwah dari batang ara ko, tapi, indak sa-incek juwo doh buwah nan dapek di ambo. Tabang sajolah batang ara ko! Inyo hanyo ka ma-abihkan pupuak nan di tanah ko sajonyo ko!'
42013008	Tapi, urang nan baka-rajo di parak tu manjawauk, ’Padiya-kanlah inyo tumbuah agak satawun ko lai ngku. Ambo ka malabuak ta-nah nan di sakuliliangnyo, sudah tu di-agiah pupuak.
42013009	Untuang ka mujua, di tawun nan ka tibo inyo babuwah. Tapi, jikok inyo indak babuwah juwo, barulah kito tabang.’ ”
42013010	Ado sakali di ari Sabat, Isa Almasih ma-aja di rumah ibadaik.
42013011	Di sinan ado surang urang padusi nan lah sa-lapan baleh tawun sakik, dek karano ado roh jahek di dalam dirinyo. Inyo lah bungkuak, indak bisa lai tagak lu-ruih.
42013012	Kutiko Isa Almasih maliyek inyo, Baliau ma-imbau, sarato bakato kabake inyo, ”Amai, panyakik amai lah cegak!”
42013013	Sudah tu, Isa Almasih ma-latakkan tangan-Nyo ka badan urang padusi tu, nan sakutiko tu juwo, inyo bisa tagak luruih, sudah tu inyo ma-muji-muji Allah.
42013014	Kapalo rumah ibadaik tu bangih, dek karano Isa Almasih mancegakkan urang di ari Sabat, sudah tu inyo ba-kato kabake urang-urang nan ado di sinan tu, ”Ado ari anam ari untuak ba-karajo; datanglah kamari di ari nan anam tu untuak di cegakkan, tapi, jan di ari Sabat ko!”
42013015	Tuhan manjawauk, ”Angkau ko urang munapiak! Di ari Sabat, kasa-donyo urang bi mambawok-i jawinyo, atau kaladainyo kaluwa dari kandang, sarato mambawoknyo ka tampaik ma-nyasok.
42013016	Nan kiniko di siko, ado su-rang urang padusi katurunan Ibrahim, nan lah salapan baleh tawun lamonyo, dikabek dek Ubilih. Apokoh inyo indak buliah dilapehkan, dari nan mangabek-nyo di ari Sabat ko?”
42013017	Jawaukban Isa Almasih tu, mambuwek lawan-lawan Baliau malu sangaik; tapi, kasadonyo urang-urang nan lainnyo bi suko ma-liyek sagalo nan ajaib, nan dipabuwek dek Isa Almasih.
42013018	Isa Almasih batanyo, ”Ibaraik apo-koh Karajaan Allah tu, sarato baa koh ka-adaannyo? Jo apokoh nan dapek Ambo ibaraikkan?
42013019	Ka-adaannyo bak-cando parumpamoan nan bakcando iko. Sa-incek bijo sasawi di-ambiak dek surang urang, sudah tu, inyo tanam di paraknyo. Bijo tu tumbuah, sudah tu, manjadi sabatang kayu, unggeh jo bu-ruang bi mambuwek-i sarang disang-kak-sangkak batangnyo.”
42013020	Sakali lai Isa Almasih batanyo, ”Tantang parkaro Karajaan Allah, jo apokoh nan dapek Ambo ibaraikkan ka-adaannyo?
42013021	Ka-adaannyo bak-cando ragi, nan di-ambiak dek surang urang padusi, sudah tu, inyo aduak jo ampek puluah liter tapuang, sampai tapuang tu kambang kasadonyo.”
42013022	Dalam pajalanan ka Yerusalem, Isa Almasih malalui kota-kota, sarato jo kampuang-kampuang sambia ma-aja.
42013023	Sudah tu, ado urang nan ba-tanyo kabake Baliau, ”Ngku, apokoh hanyo saketek sajo urang nan ka di-salamaikkan?” Isa Almasih manjawauk,
42013024	”Ba-usa-wolah untuak masuak malalui pintu nan sampik. Dek karano itu, kana-ilah apo nan Ambo katokan ko! Sambuah urang nan ba-usawo nak masuak, tapi indak dapek doh.
42013025	Di kutiko urang nan punyo rumah lah tagak, sarato nak ka manyawok pintu rumahnyo, angkau bi tagak di luwa, sarato mano-kok-nokok pintu sambia bakato, ’Ang-ku, bukakkanlah pintu untuak kami!' Urang nan punyo rumah tu ka manja-wauk, ’Ambo indak tawu doh, angkau ko datang dari ma!'
42013026	Angkau ka bi manjawauk, ’ Kami lah bi makan mi-nun samo-samo jo Angku, nan Angku lah ma-aja pulo di satiyok suduik di ko-ta kami!'
42013027	Tapi, urang nan punyo ru-mah tu, ka bakato pulo baliak, ’Ambo indak tawu doh, angkau ko bi datang dari ma? Bi bakiroklah dari siko, oih kalian nan suko mampabuwek karajo nan jahek!'
42013028	Pado wakatu angkau bi maliyek Ibrahim, Ishak sarato jo Yakub, sarato jo kasadonyo nabi-nabi, bi basu-kocito di dalam Karajaan Sarugo, nan angkau sandiri ka bi manangih, sarato bi manangguangkan sansaro, dek ka-rano, angkau sandiri bi di usie ka lu-wa!
42013029	Urang-urang ka bi tibo dari arah nan ka Ujuang, sarato dari arah nan ka Puhun, dari arah nan ka Ateh, sarato dari arah nan ka Baruah, sarato ka bi basukocito di dalam Karajaan Sarugo.
42013030	Sabananyo, ado urang nan tibo ku-dian, tapi, inyo ka manjadi urang nan tadawulu, sarato ado urang nan tibo dawulu, tapi, inyo ka manjadi urang nan takudian.”
42013031	Pado wakatu itu juwo, ado baba-rapo urang Farisi nan datang kabake Isa Almasih, sarato bi bakato, ”Jan di siko juwo Angkau lai! Payilah ka tam-paik nan lain, dek karano, Herodes nak ka mambunuah Angkau.”
42013032	Isa Almasih manjawauk, ”Payi-lah katokan kabake urang nan indak bapayidah tu, ’Ari ko, sarato jo bari-suak, Ambo ka ma-usie roh jahek, sa-rato jo ka mancegakkan urang nan sa-kik, tapi, di ari nan katigo, Ambo ka manyalasaikan sagalo karajo Ambo.’
42013033	Biyapun baitu, Ambo musti juwo manaruihkan pajalanan Ambo di ari iko, barisuak sarato jo bisuak ciyek lai. Dek karano, indak elok, jikok su-rang nabi dibunuah di luwa kota Ye-rusalem.
42013034	Yerusalem, Yerusalem! Nabi-na-bi angkau bunuah! Pisuruah-pisuruah Allah, angkau pungkangi jo batu sam-pai mati! Lah bara kali Ambo nak ka marangkuah kasadonyo panduduak angkau, nan bak induak ayam maro-kok-i anak-anaknyo di bawah sayok-nyo, tapi, nan angkau indak bi na-muah!
42013035	Dek karano itu, Allah indak lai ka manyarato-i angkau. Katawu-ilah, muloi dari sajak kiniko, angkau indak lai ka bi maliyek Ambo, sam-pai tibo masonyo angkau ka bi baka-to, ’Dibarakaik-ilah Baliau nan datang ateh namo Tuhan.’ ”
42014001	Pado suatu ari Sabat, Isa Almasih payi makan ka ru-mah surang pamimpin urang Farisi. Di sinan tu, urang-urang bi mampa-ratikan Isa Almasih jo sacaro taliti.
42014002	Mako, datanglah kabake Isa Alma-sih, surang urang nan sakik busuang, kaki sarato jo tangannyo lah bi sam-bok-sambok.
42014003	Sudah tu, Isa Almasih batanyo kabake guru-guru ugamo, sa-rato jo urang-urang Farisi nan ado di sinan tu, ”Manuruik paratuaran uga-mo kito, layi buliahkoh kito mance-gakkan urang nan sakik di ari Sabat, atau indak?”
42014004	Guru-guru ugamo, sarato jo urang-urang Farisi tu, bi anok sajo. Sudah tu, Isa Almasih ma-imbau urang nan sa-kik tu, sarato mancegakkan inyo, ka-mudian Baliau manyuruah urang tu payi.
42014005	Sasudah tu, Isa Almasih baka-to kabake urang-urang tu, ”Kok san-tano salah surang di antaro angkau, mampunyoi surang anak, atau mam-punyoi sikua jawi, nan jatuah ka da-lam sumua di ari Sabat, apokoh inyo indak ka bagageh ma-elokan anak tu kaluwa, atau ma-elokan jawi nan ja-tuah tu, di ari tu juwo?”
42014006	Tapi, indak surang juwo doh, nan bisa manjawauk tanyo Isa Almasih tantang parkaro itu.
42014007	Isa Almasih maliyek, ado tamu-tamu nan mamiliah tampaik-tam-paik nan ta-aromaik. Dek karano itu, Baliau mambari ajaran nan bakcan-do iko, kabake urang-urang tu kasadonyo.
42014008	”Jikok angkau di-undang ka tampaik baralek kawin, janlah duduak ka tampaik nan ta-aromaik. Dek ka-rano, antah lah ado urang undangan lain, nan labiah pantiang daripado angkau, nan ka duduak di tampaik tu,
42014009	sainggo urang si pangka dari alek tu, nan lah ma-undang angkau badu-wo, tapaso datang kabake angkau, sa-rato jo bakato, ’ Maoh ngku, tampaik ko lah disadiyokan untuak tamu nan itu.’ Mako, jo raso nan sangaik ma-lu, angkau tapaso duduak ka tampaik nan paliang di balakang.
42014010	Dek ka-rano itu, jikok angkau di-undang, pi-liahlah tampaik nan paliang di bala-kang, supayo urang nan ma-undang tu datang kabake angkau, sarato jo ba-kato, ’Oih sanak, kamarilah duduak, di tampaik nan labiah elok ko.’ Jo ca-ro nan baitu, angkau di-aromaik-i di adok-an kasadonyo tamu-tamu nan la-in.
42014011	Dek karano, satiyok urang nan manenggikan diri, ka dirandahkan, tapi, urang nan marandahkan diri, ka ditenggikan.”
42014012	Sudah tu, Isa Almasih bakato ka-bake urang nan punyo rumah, ”Jikok angkau ma-undang urang, untuak ma-kan tangah ari, atau makan malam, janlah ma-undang kanti atau dun-sanak, atau sanak sudaro, atau pun urang-urang kayo nan dakek rumah angkau. Dek karano, isuak inyo tu ka bi ma-undang angkau pulo, nan jo ca-ro nan baitu, angkau manarimo baleh dari sagalo sasuatu nan lah angkau pabuwek.
42014013	Jadi, jikok angkau ma-adokan alek, undanglah urang nan bansaik, urang nan bacacaik tubuah, urang nan lumpuah, sarato jo urang nan buto.
42014014	Angkau ka dibarakaik-i dek Allah, dek karano urang-urang tu indak ka dapek doh mambaleh ka-baiakkan angkau. Kabaiakkan angkau ka dibaleh dek Allah isuak, di kutiko urang-urang nan baiak di-iduikkan baliak dari kamatian.”
42014015	Pado wakatu salah surang nan sa-mo-samo makan di sinan tu, manda-nga kato-kato Isa Almasih, inyo ba-kato, ”Sabana baruntuanglah urang nan ka dijamu dek Allah, dalam Ka-rajaan Sarugo!”
42014016	Tapi, Isa Almasih bakato kabake urang tu, ”Pado suatu kutiko, ado su-rang urang nan ma-adokan alek ga-dang, sarato ma-undang banyak urang.
42014017	Kutiko lah tibo wakatunyo untuak ka mamuloi alek, urang nan punyo alek, manyuruah pisuruahnyo payi kabake urang-urang nan di-undang, sarato ba-kato, ’Bi tibolah ka rumah, sagalo sa-suatunyo lah cukuik tasadiyo!'
42014018	Tapi, kasadonyo urang tu, bi mamintak ma-oh. Urang nan partamu bakato kabake pisuruah tu, ’Ambo baru mambali sa-tumpak tanah, sarato paralu payi un-tuak ka mancaliaknyo. Mintak maoh-lah ambo.’
42014019	Nan lain bakato, ’Ambo baru mambali limo pasang jawi, dek karano itu, ambo nak ka payi man-caliak jawi tu dulu. Mintak maohlah ambo.’
42014020	Nan lain bakato pulo, ’Ambo baru babini, dek karano itu, ambo in-dak bisa doh datang.’
42014021	Pisuruah tu babaliak pulang, sa-rato ma-agiah tawu kabake induak sa-mangnyo. Induak samangnyo tu ba-ngih sangaik, sarato bakato kabake pisuruahnyo tu, ’Bagagehlah payi ka tapi-tapi labuah, sarato ka lorong-lo-rong kota. Bawoklah kamari urang-urang nan bansaik, urang-urang nan bacacaik tubuah, urang-urang nan buto, sarato jo urang-urang nan lum-puah.’
42014022	Kamudian, pisuruah tu baka-to, ’Angku, parentah angku alah am-bo karajokan, tapi, banyak juwo lai tampaik nan balabiah.’
42014023	Sudah tu, induak samangnyo tu bakato, ’Payi-lah ka labuah-labuah gadang, sarato ka lorong-lorong di luwa kota, sarato pasolah urang-urang tu untuak bi da-tang, supayo rumah ambo ko panuah.
42014024	Kana-ilah apo nan Ambo katokan ko! Indak ka surang juwo doh di an-taro tamu-tamu nan lah di-undang tu, nan ka marasokan lamak makanan di alek Ambo ko!' ”
42014025	Sambuah urang nan bi ma-iriang-kan Isa Almasih bajalan. Isa Almasih ma-engong, sarato bakato kabake urang-urang tu,
42014026	”Jikok ado urang da-tang nak ka ma-ikuik Ambo, tapi, inyo labiah mangasiahi, mandehnyo, bapak-nyo, bininyo, anak-anaknyo, dunsanak-dunsanaknyo, malah dirinyo sandiri, mako inyo indak ka bisa doh manjadi pangikuik Ambo.
42014027	Urang nan indak niyo mamikua salibnyo, sarato indak namuah manuruikkan Ambo, mako, urang tu indak ka bisa doh manjadi pangikuik Ambo.
42014028	Jikok salah su-rang di antaro angkau, nak ka mam-bangun sabuwah manaro, tantu inyo ka duduak dulu ma-etong, bara pitih nan diparalukan, supayo inyo tawu, apokoh pitihnyo layi ka cukuik, untuak manyudahkan manaro tu, atau indak.
42014029	Dek karano, jikok tanyato pitihnyo indak cukuik, untuak ka panyudahkan manaro tu, padohal sandinyo lah di-buwek, tantu kasadonyo urang nan bi maliyek karajonyo tu, ka bi mampaga-lakkan inyo.
42014030	Urang-urang tu, ka bi bakato, ’Liyeklah urang tu, inyo nak ka mambangun manaro, tapi, pitih-nyo indak ado lai untuak ka panyu-dahkannyo!'
42014031	Jikok surang rajo nan mampunyoi sapuluah ribu urang sa-radadu, nak baparang jo rajo nan la-in, nan mampunyoi duwo puluah ri-bu urang saradadu, tantu rajo tu ka duduak dulu, mamikiekan elok bu-ruaknyo, apokoh inyo cukuik kuwaik untuak malawan musuahnyo tu, atau indak?
42014032	Jikok inyo lah tawu baraso inyo indak kuwaik, tantu samantaro musuahnyo tu alun tibo, mako, inyo ka mangirin utusannyo untuak min-tak badamai.”
42014033	Akienyo, Isa Almasih bakato, ”Baitu pulo jo angkau. Indak surang juwo doh dari angkau, nan ka bisa manjadi pangikuik Ambo, jikok angkau indak namuah mangaroban-kan sagalo-galonyo.”
42014034	”Garam tu paguno sangaik, tapi, jikok inyo lah manjadi amba, mung-kinkoh di-asinkan baliak?
42014035	Tantu in-dak, indak ka ado lai gunonyo, biya untuak di parak, atau pun untuak ka pupuak. Jadi, hanyo ka dicampakkan sajo. Kok siya nan layi batalingo, da-ngakanlah kecek Ambo ko!”
42015001	Pado suatu ari, banyak tukang-tukang mintak pajak, sarato jo urang-urang nan di-anggauk indak elok dek masarakaik, bi tibo untuak mandangakan pangajaran Isa Almasih.
42015002	Urang-urang Farisi, sarato jo guru-guru ugamo Yahudi, muloi bi manca-ruco. Inyo tu bi bakato, ”Ndeh, Urang ko niyo manarimo urang-urang nan in-dak elok, malah makan samo-samo jo inyo tu!”
42015003	Dek karano itu, Isa Almasih mancuritokan kabake urang-urang tu, parumpamoan nan bakcando iko,
42015004	”Santano ado di antaro angkau ko, nan mampunyoi saratuih ikua domba, tanyato ado sikua nan indak basuwo — apokoh nan ka dipabuweknyo? Lah musti inyo ka maninggakan domba-nyo, nan sambilan puluah sambilan ikua tu, di tangah padang, sudah tu, payi mancari nan ilang tu sampai ba-suwo.
42015005	Jikok dombanyo tu lah basuwo baliak, mako, gadang sangaik atinyo, sainggo inyo pikua domba tu di ateh bawunyo,
42015006	sudah tu, inyo bawok pu-lang. Kamudian inyo ma-imbau kan-ti-kantinyo, sarato jo urang-urang nan di dakek rumahnyo, sarato jo bakato, ’ Molah kito bi bagadang ati. Domba ambo nan ilang lah basuwo baliak!'
42015007	Ambo bakato kabake angkau, baitu pulolah di sarugo, ado sukocito nan la-biah gadang, dek karano surang urang badoso nan batobaik, daripado tara-dok sambilan puluah sambilan urang, nan lah elok, sarato indak paralu lai batobaik.”
42015008	”Atau, santano ado surang urang padusi, nan mampunyoi sapuluah pitih perak, sudah tu, ado nan ilang ciyek — apokoh nan ka inyo pabuwek? Tan-tu inyo ka ma-iduikkan palito, sarato jo manyapu rumahnyo, sambia man-cari kok dima-dimanyo, sampai basu-wo pitihnyo tu baliak.
42015009	Pado wakatu pitihnyo tu lah basuwo baliak, mako, inyo ma-imbau kanti-kantinyo, sarato jo urang-urang nan di dakek rumah-nyo, sudah tu, inyo bakato, ’Gadang bana ati ambo, pitih ambo nan ilang lah basuwo baliak. Molah kito bi ba-gadang ati!'
42015010	Baitu pulo, malekaik Allah ka bi basukocito, jikok ado su-rang urang jahek, nan batobaik dari doso-dosonyo. Picayolah!”
42015011	Isa Almasih bakato pulo baliak, ”Adolah surang si bapak, nan mampu-nyoi duwo urang anak laki-laki.
42015012	Nan bunsu bakato kabake apaknyo, ’Pak, barikanlah kabake ambo kiniko, nan bagian ambo dari sagalo arato kito.’ Mako, apaknyo mambagi aratonyo tu, di antaro kaduwo urang anaknyo tu.
42015013	Babarapo ari kamudian, anak nan bunsu tu, manjuwa abih arato nan ba-gian inyo, sudah tu, inyo payi ka na-gari nan jauah. Tibo di sinan tu, inyo ma-abih-abihkan pitihnyo tu, untuak iduik basanang-sanang.
42015014	Kutiko pitih-nyo lah abih kasadonyo, tajadilah mu-sin lapa nan padiah sangaik di nagari tu, sainggo iduiknyo muloi mularaik.
42015015	Sudah tu, inyo payi bakarajo jo su-rang panduduak di nagari tu, inyo di-suruah ka parak untuak manggubalo-kan babi.
42015016	Paruiknyo litak sangaik, sainggo inyo nak sato pulo makan ma-kanan babi tu. Biyapun lah bakcando itu bana litak paruiknyo, tapi, indak surang juwo doh urang nan layi ni-yo ma-agiah inyo makan.
42015017	Akienyo inyo takana dibana, inyo bakato da-lam atinyo, ’Urang-urang nan bakara-jo jo apak ambo, balabiah-labiah nan ka dimakannyo, ambo di siko ampia mati dek kalitak-an!
42015018	Biyalah ambo babaliak ka apak ambo, baiko ambo mambana ka inyo, ambo katokan bak-cando iko: Pak, ambo lah badoso kaba-ke Allah, sarato kabake apak.
42015019	Indak patuik lai ambo dinamokan anak apak. Anggauk sajolah ambo ko urang sara-yoan apak.’
42015020	Mako, inyo barangkek pulang, babaliak ka apaknyo. Dari jauah, inyo lah nampak dek apak-nyo. Jo ati nan ibo sangaik, apaknyo ba-lari untuak manyonsongkan inyo, su-dah tu apaknyo mamaguik inyo, sarato ma-ibui inyo.
42015021	Anak tu bakato, ’Apak, ambo lah badoso kabake Allah sarato kabake apak. Indak patuik lai ambo ko disabuik anak apak.’
42015022	Tapi, apaknyo tu ma-imbau pisuruah-pisuruahnyo sarato bakato, ’Capeklah! Ambiaklah baju nan paliang rancak, sarato kanakkanlah ka-bake anak ambo ko. Kanakkanlah cin-cin di jarinyo, sarato sipatu di kakinyo.
42015023	Sasudah tu, bawoklah kamari anak bantiang nan gapuak, untuak ka dida-biah. Kito ka makan gadang, sarato ka basukocito.
42015024	Dek karano, anak ambo ko dulu lah mati, tapi, kiniko inyo lah iduik baliak; dulu inyo lah ilang, ta-pi, kiniko inyo lah basuwo baliak.’ Su-dah tu, mulo-ilah urang-urang tu ba-ralek gadang.
42015025	Samantaro itu, anaknyo nan tu-wo sadang di parak. Kutiko anak tu pulang, lah tibo di dakek rumah, ma-ko tadangalah dek inyo suwaro musik sarato jo tari-tarian.
42015026	Inyo ma-im-bau salah surang dari pisuruah-pi-suruahnyo, sudah tu, inyo batanyo, Alek apo tu nan ado di rumah?'
42015027	Pisuruah tu manjawauk, ’Adiak ang-ku lah pulang baliak! Urang gaek ang-ku, lah manyuruah mandabiah anak bantiang nan gapuak, dek karano anak-nyo lah basuwo baliak dalam ka-ada-an salamaik!'
42015028	Anak nan tuwo tu bangih sangaik, sainggo inyo indak namuah masuak ka rumah. Sudah tu, apaknyo kaluwa un-tuak mambujuak, supayo inyo namuah masuak.
42015029	Tapi, inyo bakato, ’Salamo batawun-tawun ambo bakarajo ma-ti-matian untuak apak. Indak panah doh ambo manyolang parentah apak. Sarato apokoh nan lah apak barikan untuak ambo? Kambiang agak sikua, alun panah lai apak barikan, untuak ka ambo makan balanjuang, samo-samo jo kanti-kanti ambo!
42015030	Anak apak tu, lah ma-abihkan arato apak jo padusi-padusi jahek, tapi, baitu inyo pulang, apak mandabiahkan anak bantiang nan gapuak untuak inyo!'
42015031	Apaknyo bakato, ’Oih anak den, wa-ang taruih ado di siko, samo-samo jo apak. Ka-sadonyo nan punyo apak, adolah pu-nyo wa-ang juwo.
42015032	Tapi, nan kiniko kito musti baralek jo basukocito, dek karano, adiak ang tu dulu lah mati, tapi, kiniko inyo lah iduik baliak; du-lu inyo lah ilang, tapi, kiniko inyo lah basuwo baliak.’ ”
42016001	Isa Almasih bakato kabake pa-ngikuik-pangikuik-Nyo, ”Ado-lah surang urang kayo. Inyo mampu-nyoi surang pagawai ka-uwangan nan ma-uruih aratonyo. Urang kayo tu mandapek kaba, baraso pagawai ka-uwangan tu, ma-abih-abihkan pi-tihnyo.
42016002	Dek karano itu, inyo imbau pagawai ka-uwangan tu, sarato jo ba-tanyo, ’Apokoh iyo batua tu, nan ambo danga tantang ulah wa-ang tu? Ki-niko, bawoklah kamari pambukuan nan langkok, tantang karajo wa-ang dalam ma-uruih arato ambo. Wa-ang indak buliah lai manjadi pagawai ka-uwangan ambo.’
42016003	Mako, pagawai ka-uwangan tu bakato dalam atinyo, ’Apo nan musti ambo pabuwek kiniko? In-duak samang ambo nak ka mamparan-tikan ambo. Ka mamangkua, di ambo indak talok; ka mintak sidakah ambo malu.
42016004	Ambo ado aka; jikok ambo dipa-rantikan, sabalunnyo ambo musti man-cari kanti nan banyak, nan ka mam-bawok tompang ambo di rumahnyo!'
42016005	Dek karano itu, pagawai ka-uwangan tu ma-imbau satiyok urang, nan bi ba-utang kabake induak samangnyo. Ka-bake urang nan partamu inyo bakato, ’Bara utang angkau kabake induak sa-mang ambo?'
42016006	Urang tu manjawauk, ’Saratuih embe minyak zaitun.’ Paga-wai tu bakato kabake inyo, ’Duduak-lah, ikonyo surek utang angkau, ca-peklah, surekkan sajolah limo puluah embe.’
42016007	Kamudian, inyo batanyo ka-bake urang nan kaduwo, ’Nan angkau, bara utang angkau?' Urang tu manja-wauk, ’Saribu sumpik gandun.’ Paga-wai ka-uwangan tu bakato kabake inyo, ’Ikonyo surek utang angkau. Tulihkan sajolah: salapan ratuih.’
42016008	Mako, induak samang dari paga-wai nan pangicuah tu, mamuji paga-wainyo tu, dek karano akanyo nan cadiak tu; dek karano, urang-urang dunia ko, labiah santiang ma-atur sa-galo karajonyo, daripado urang-urang nan iduik di dalam tarang.”
42016009	Sudah tu, Isa Almasih bakato pulo baliak, Baliau bakato, ”Dangakanlah kecek Ambo ko! Pagunokanlah arato dunia ko untuak pancari kanti, supa-yo, jikok arato dunia ko lah indak ba-arago lai, mako, angkau ka ditarimo di tampaik tingga nan kaka.
42016010	Urang nan bisa dipicayo-i dalam parkaro-par-karo nan ketek, bisa pulo dipicayo-i dalam parkaro-parkaro nan gadang. Tapi, urang nan indak bisa dipicayo-i dalam parkaro-parkaro nan ketek, in-dak bisa pulo dipicayo-i dalam parka-ro-parkaro nan gadang.
42016011	Jadi, jikok tantang parkaro arato dunia ko, ang-kau lah indak dapek dipicayo-i, siya pulolah urang nan ka namuah, mam-picayokan arato rohani kabake ang-kau?
42016012	Nan jikok tantang arato urang lain, angkau lah tabukti indak dapek dipicayo-i, siya pulolah urang nan ka namuah mambarikan kabake angkau, apo nan manjadi miliak angkau?
42016013	Indak surang juwo doh urang nan bisa bakarajo, untuak duwo urang in-duak samang; dek karano, inyo ka la-biah mangasiahi nan surang ko, daripa-do nan surang lai, atau, inyo ka labiah tuluih kabake induak samangnyo nan iko, daripado ka nan surang lai. Baitu pulolah jo angkau. Angkau indak ka bi-sa doh bakarajo untuak Allah, sarato bakarajo pulo untuak arato bando.”
42016014	Urang-urang Farisi bi mandanga-kan kasadonyo, apo nan dikatokan dek Isa Almasih. Mako, inyo tu bi manci-meehkan Baliau, dek karano inyo tu bi cangok ka pitih.
42016015	Tapi, Isa Alma-sih bakato kabake inyo tu, ”Angkaulah urangnyo, jikok di adok-an urang, bak-cando urang siyak, tapi, Allah manga-tawui isi ati angkau. Dek karano, apo nan disanjuang-sanjuang dek manusia, dipandang randah dek Allah.
42016016	Paratuaran ugamo nan di-ajakan dek Musa, sarato jo ajaran nabi-nabi, tatauk balaku, sampai ka maso Yahya Pambaptis. Sajak dari wakatu itu, Ka-ba Baiak tantang baa caro Allah ma-marentah sabagai Rajo, taruih dibari-tokan. Nan urang bi mamasokan diri untuak manjadi umaik Allah.
42016017	Tapi, labiah mudah lai langik jo bumi ilang lanyok, daripado ma-ilangkan ciyek uruih dalam Paratuaran Allah.
42016018	Siya nan mancaraikan bininyo, su-dah tu, babini kabake padusi nan la-in, urang tu samo tu jo bajina. Baitu pulo, urang nan babini ka padusi, nan lah dicaraikan dek lakinyo, urang tu samo pulo tu jo bajina.”
42016019	”Adolah surang urang nan kayo. Pakaiannyo dari kain nan maha-ma-ha, nan iduiknyo dalam kamewahan satiyok ari.
42016020	Di adok-an pintu rumah-nyo, duduaklah surang urang nan ban-saik, nan banamo Lazarus. Badannyo panuah dek kada.
42016021	Inyo nak ma-isi paruiknyo, jo apo nan jatuah dari me-ja urang kayo tu. Malahan anjiang bi tibo manjilek-i kadanyo.
42016022	Kamudian, urang nan bansaik tu maningga, sudah tu, inyo dibawok dek malekaik ka tampaik nan ta-aromaik, di sampiang Ibrahim di sarugo. Urang nan kayo tu, maningga pulo, sarato dikubuakan.
42016023	Di dunia urang ma-ti, urang nan kayo tu barek sangaik kasansaroannyo. Kutiko inyo mali-yek dari sinan ka ateh, inyo manam-pak Ibrahim di tampaik nan jauah, nan Lazarus tagak di dakek Ibrahim.
42016024	Urang nan kayo tu, ba-imbau ka-bake Ibrahim. ’Oih angku Ibrahim, ibo-ilah ambo ko. Suruahlah Lazarus marandamkan jarinyo ka dalam ayie, sudah tu, suruahlah inyo kamari un-tuak mambasahi lidah ambo. Ambo sabana sansaro di dalam api ko!'
42016025	Tapi, Ibrahim manjawauk, ’Oih anak ambo: kana-ilah salamo iduik angkau, angkau lah mandapek kasa-donyo nan elok-elok, sadangkan La-zarus, mandapek nan buruak-buruak. Kiniko inyo iduik sanang di siko, nan angkau sansaro.
42016026	Salain dari itu, di antaro angkau jo kami, lah dibuwek sabuwah jurang nan dalam, supayo urang nan di siko, indak bisa payi ka sinan, baitu pulo urang nan di sinan, indak bisa datang kamari!'
42016027	Urang kayo tu bakato, ’Jikok baitu ngku, am-bo sabana mamintak tolong kabake angku, untuak manyuruah si Lazarus payi ka rumah apak ambo.
42016028	Ado li-mo urang dunsanak ambo di sinan tu. Suruahlah si Lazarus mamparingek-kan inyo tu, supayo inyo tu jan sam-pai bi masuak pulo, ka tampaik san-saro nan padiah ko.’
42016029	Ibrahim manjawauk, ’ Inyo tu lah bi mampunyoi kitauk-kitauk Musa, sa-rato jo kitauk nabi-nabi! Padiyakanlah inyo tu untuak ma-ikuik-i, apo nan lah tatulih di kasadonyo kitauk tu!'
42016030	Tapi, urang kayo tu manjawauk, ’Indak cu-kuik doh jikok baitu sajo, angku Ibra-him. Tapi, jikok ado urang nan lah mati, iduik baliak, sudah tu, datang kabake inyo tu, mako, inyo tu ka bi batobaik dari doso-dosonyo.’
42016031	Tapi, Ibrahim ba-kato, ’Jikok inyo tu indak bi ma-acuah-kan parentah Musa, sarato jo parentah nabi-nabi, mako, lah musti inyo tu in-dak ka bi ba-iman pulo doh, biyapun ado urang mati nan iduik baliak.’ ”
42017001	Isa Almasih bakato kabake pa-ngikuik-pangikuik-Nyo, ”Par-karo-parkaro nan ka manyabaukkan urang babuwek doso, lah musti ka ta-tauk ado. Tapi, cilakolah urang nan lah manyabaukkannyo!
42017002	Labiah elok lai di urang tu, jikok batu panggiliang-an dikabekkan di liyienyo, sudah tu inyo di-ambuangkan masuak lauik, daripado inyo manyabaukkan salah surang, dari urang-urang nan lamah ko, babuwek doso.
42017003	Dek karano itu, ingek-ingeklah! Jikok sudaro angkau babuwek doso, paringekkanlah inyo. Jikok inyo layi manyasa, maohkanlah inyo.
42017004	Jikok dalam sa-ari, inyo tujuah kali babu-wek doso kabake angkau, nan di sa-tiyok kali babuwek doso, inyo datang kabake angkau, sarato bakato, ’ Min-tak maohlah ambo,' mako, bari ma-ohlah inyo.”
42017005	Rasul-rasul bi bakato kabake Tuhan Isa Almasih, ”Tuhan, kuwaikkanlah iman kami.”
42017006	Tuhan manjawauk, ”Jiko angkau mampunyoi iman sagadang bijo sasawi sajo, mako, angkau bisa ba-kato kabake batang ara ko, ’Tabokek-lah angkau, sarato tatagaklah di dalam lauik,' lah musti batang ara ko ka pa-tuah kabake parentah angkau.”
42017007	” Kok santano salah surang dari an-taro angkau, nan mampunyoi surang pisuruah, nan sadang mambajak di pa-rak, atau nan sadang manggubalokan taranak. Mako, jikok pisuruah tu lah babaliak, apokoh iyo angkau nan ka bakato kabake inyo, ’Capeklah, kama-rilah makan!'
42017008	Tantu indak! Malah sa-baliaknyo, angkau nan ka bakato kaba-ke inyo, ’Sadiyokanlah makanan ambo. Kanakkanlah pakaian nan barasiah, sarato tunggu-ilah ambo, samantaro ambo makan jo minun; sasudah tu, angkau buliah makan.’
42017009	Pisuruah tu indak paralu doh dipuji, biyapun inyo lah mamatuahi parentah induak sa-mangnyo, iyo ndak?
42017010	Baitu pulo ang-kau. Jikok angkau lah mangarajokan kasadonyo nan lah diparentahkan ka-bake angkau, mako, angkau katokan-lah nan bakcando iko, ’ Kami ko ha-nyolah pisuruah biaso; kami hanyo manjalankan kawajiban kami.’ ”
42017011	Dalam pajalanan ka Yerusalem, Isa Almasih malalui daerah pabatehan Sa-maria jo Galilea.
42017012	Kutiko mamasuak-i sabuwah kampuang, Baliau didatangi dek sapuluah urang nan bapanyakik kulik nan manakuikkan. Urang-urang tu bi tagak dari jauah,
42017013	sarato ba-imbau ”Oih Angku Isa Almasih! Ibo-ilah kami ko!”
42017014	Kutiko Isa Almasih maliyek inyo tu, Baliau bakato, ”Payilah kabake imam-imam, sarato mintaklah inyo tu untuak mamareso panyakik angkau.” Samantaro urang-urang nan sakik tu dalam pajalanan, panyakik inyo tu lah cegak.
42017015	Kutiko salah surang da-ri inyo tu tawu, baraso inyo lah ce-gak, mako, inyo babaliak sambia ba-sorak-sorak mamuji Allah.
42017016	Sudah tu, di adok-an Isa Almasih, inyo su-juik sarato batarimo kasih kabake Baliau. Urang tu, adolah urang Sama-ria.
42017017	Kamudian, Isa Almasih batanyo, ”Indakkoh sapuluah urang cako nan lah dicegakkan? Dima nyo nan sam-bilan urang lai?
42017018	Baa mangko hanyo urang asiang ko sajo, nan babaliak ba-tarimo kasih kabake Allah?”
42017019	Sudah tu, Isa Almasih bakato kabake urang tu, ”Tagaklah, sarato pulanglah lai. Dek karano angkau picayo kabake Am-bo, mako, angkau cegak.”
42017020	Babarapo urang Farisi bi batanyo kabake Isa Almasih, pabilo masonyo Allah datang untuak mamarentah. Isa Almasih manjawauk, ”Pamarentah-an Allah, indak dimuloi jo tando-tan-do nan dapek diliyek dek urang doh,
42017021	sainggo urang-urang dapek bi ba-kato, ’Caliaklah kamari, iko inyo ah!' atau, ’ Inyo di sinan tu!' Dek karano, Allah lah muloi mamarentah di ta-ngah-tangah angkau.”
42017022	Sasudah tu, Isa Almasih bakato pulo kabake pangikuik-pangikuik-Nyo, ”Isuak ka tibo masonyo, angkau niyo maliyek agak sa-ari, dari ari-Nyo Anak Manusia, tapi, angkau indak ka dapek doh maliyeknyo.
42017023	Isuak, urang ka bi bakato kabake angkau, ’Caliaklah, di sinan tu!' atau, ’Caliaklah, di siko!' Tapi, janlah angkau bi payi ka sinan tu mancari Inyo.
42017024	Nan bakcando kilek mamanca di langik, sarato bacahayo dari ujuang ka ujuang, baitu pulolah isuak ka-adaan Anak Manusia di ari-Nyo.
42017025	Tapi, mulo-mulo Inyo musti ba-nyak manangguangkan sansaro, sara-to indak ditarimo dek urang-urang di jaman kiniko.
42017026	Pado ari Anak Manu-sia dinyatokan isuak, ka-adaannyo bak-cando di jaman Nuh sa-isuak.
42017027	Urang bi makan jo minun, sarato bi barumah tanggo; baitulah taruih manaruih, sam pai Nuh masuak ka dalam kapa, sarato tibolah ayie gadang, nan mangaramkan umaik mukaluak kasadonyo.
42017028	Bakcando itu pulo di jaman Lut. Urang bi makan jo minun bi bajuwa bali, bi baparak baladang, sarato bi mambuwek rumah.
42017029	Tapi, kutiko Lut kaluwa dari nagari Sodom, di ari tu api sarato jo malerang, turun dari la-ngik, sarato mambinasokan inyo tu kasadonyo.
42017030	Baitu pulolah ka-ada-annyo isuak, di ari Anak Manusia di-nyatokan.
42017031	Pado ari tu, urang nan sadang di ateh atok paranginan rumahnyo, janlah inyo turun, untuak ma-ambiak barang-barangnyo nan di dalam rumah. Baitu pulo, urang nan sadang di parak, jan-lah inyo pulang ka rumahnyo.
42017032	Kana-ilah, apo nan lah tajadi taradok bini Lut.
42017033	Urang nan ba-usawo nak manyala-maikkan nyawonyo, inyo ka ka-ilangan nyawonyo. Tapi, urang nan ka-ilangan nyawonyo, ba-arati inyo manyalamaik-kan nyawonyo.
42017034	Picayolah: Pado ma-lam tu, duwo urang nan sadang lalok satampaik tidua, nan surang ka diba-wok, sarato nan surang lai ditingga-kan.
42017035	Duwo urang padusi, nan sadang manggiliang gandun, nan surang ka di-bawok, sarato nan surang lai ditingga-kan. [
42017036	Duwo urang nan sadang baka-rajo di parak, nan surang ka dibawok, sarato nan surang lai ditinggakan.]”
42017037	Pangikuik-pangikuik Isa Almasih bi batanyo, ”Tuhan, dima tu ka ta-jadi?” Isa Almasih manjawauk, ”Dima ado bangkai, di sinan tu ado buruang pa-makan bangkai.”
42018001	Sasudah tu, Isa Almasih man-curitokan sabuwah parumpa-moan, untuak ma-aja pangikuik-pa-ngikuik-Nyo, supayo inyo tu bi tatauk badowa, sarato jan baputuih aso.
42018002	Isa Almasih bakato, ”Di sabuwah kota, ado surang hakim nan indak takuik kabake Allah, sarato indak paduli kabake si-apo pun juwo.
42018003	Di kota tu ado pulo su-rang urang marando, nan lah ba-ulang kali mangadauk hakim tu, mamin-tak supayo parkaronyo dibela. Urang marando tu bakato, ’Angku tolonglah ambo untuak ma-adok-i lawan ambo.’
42018004	Babarapo wakatu lamonyo, nan ha-kim tu indak namuah doh manolong urang marando tu. Tapi, akienyo ha-kim tu bapikie, ’Biyapun ambo indak takuik kabake Allah, sarato indak pa-duli kabake siapo pun juwo,
42018005	tapi, dek karano urang marando ko taruih juwo tibo manggaduah ambo, labiah elok ambo bela sajo parkaro inyo. Jikok in-dak, inyo ka taruih-manaruih datang, sarato manyeso ambo.’ ”
42018006	Sudah tu, Tuhan bakato, ”Parati-kanlah apo nan dikatokan dek hakim nan jahek tu!
42018007	Jadi, apokoh Allah in-dak ka mambela parkaro umaik-Nyo sandiri, nan ba-imbau mintak tolong kabake Baliau siang jo malam? Apo-koh Baliau ka mampalambek-lambek wakatu, untuak manolong umaik-Nyo tu?
42018008	Picayolah: Baliau ka sacapeknyo mambela parkaro umaik-Nyo tu! Ta-pi, jikok Anak Manusia datang isuak, apokoh Inyo layi ka manamukan ju-wo lai, urang-urang nan ba-iman ka-bake Inyo, di muko bumi ko?”
42018009	Isa Almasih mancuritokan pulo pa-rumpamoan nan bakcando iko, nan Baliau tujukan kabake urang nan ma-remehkan urang lain, sarato nan ma-anggauk dirinyo urang siyak.
42018010	Isa Almasih bakato, ”Adolah urang du-wo urang, nan bi payi badowa ka Baithullah. Nan surang, urang Fari-si, nan surang lai tukang mintak pa-jak.
42018011	Urang Farisi tu tagak manyan-diri, sarato badowa, ’Yo Allah, ambo sabana batarimo kasih kabake Angkau, dek karano, ambo indak doh bakcando urang nan lain, nan tamak, nan ciluah, atau nan pajina. Ambo basyukur, dek karano ambo indak bakcando tukang mintak pajak tu.
42018012	Ambo bapuwaso duwo kali sapakan, nan ambo mam-pasambahkan kabake Angkau, sapar-sapuluah dari sagalo pandapatan am-bo.’
42018013	Tapi, nan tukang mintak pajak tu, inyo tagak jauah-jauah, sarato ma-lah indak barani maningadah ka la-ngik. Sambia ma-uruik dado, inyo ba-kato, ’Yo Allah, ibo-ilah ambo, urang nan badoso ko!' ”
42018014	Isa Almasih bakato, ”Picayolah, pado wakatu pulang ka rumah, tukang mintak pajak tu lah, nan ditarimo dowanyo dek Allah, sarato indak urang Farisi tu doh. Dek karano, satiyok urang nan maneng-gikan diri, mako, inyo ka dirandahkan; baitu pulo, satiyok urang nan marandah-kan dirinyo, mako, inyo ka ditenggikan.”
42018015	Ado urang nan bi mambawok-i anak-anak ketek kabake Isa Almasih, supayo Baliau ma-awai sarato jo mambarakaik-i inyo tu. Kutiko pangikuik-pangikuik Isa Almasih maliyek nan baitu tu, inyo tu bi mambangihi urang-urang tu.
42018016	Tapi, Isa Almasih ma-imbau anak-anak tu, sudah tu, bakato kabake pangikuik-pangikuik-Nyo, ”Padiyakan sajolah anak-anak tu bi datang kabake Ambo! Jan ditagah pulo inyo tu, dek karano, urang nan bakcando ikolah, nan ka manjadi pamiliak Karaja-an Allah.
42018017	Kana-ilah apo nan Ambo kato-kan ko! Urang nan nak mangadauk Allah, jikok inyo indak bakcando surang anak ketek, mako, inyo indak ka dapek doh ma-suak Karajaan Allah.”
42018018	Surang pamimpin Yahudi bata-nyo kabake Isa Almasih, ”Ngku Guru nan elok, apo nan musti ambo pabu-wek, supayo ambo mandapek iduik sajati nan kaka?”
42018019	Isa Almasih manjawauk, jo sa-buwah tanyo kabake urang tu, ”Baa mangko angkau katokan Ambo ko elok? Indak ado doh nan elok, salain dari-pado Allah sandiri.
42018020	Angkau tantu lah tawu sagalo parentah Allah: ’Jan bajina, jan mambunuah, jan manci-lok, jan bakato duto, sarato aromaik-ilah apak jo mandeh.’ ”
42018021	Urang tu manjawauk, ”Kasadonyo parentah tu, lah ambo karajokan sa-jak dari maso mudo ambo.”
42018022	Dek mandanga jawauk urang tu, Isa Almasih bakato, ”Ado juwo ciyek lai nan musti angkau pabuwek: Payi-lah juwa kasadonyo arato angkau, sa-rato barikanlah pitihnyo kabake urang nan bansaik, mako, angkau ka man-dapek arato di sarugo. Sasudah tu ba-baliaklah kamari ma-ikuik-i Ambo.”
42018023	Tapi, kutiko urang tu mandanga nan baitu, risau atinyo, dek karano inyo kayo sangaik.
42018024	Isa Almasih tawu, baa parasaan urang tu, dek karano itu Baliau ba-kato, ”Sulik sangaik dek urang-urang nan kayo untuak masuak Karajaan Allah!
42018025	Labiah mudah lai sikua un-to masuak lubang pinjayik, daripa-do surang urang kayo masuak Kara-jaan Allah.”
42018026	Urang-urang nan bi mandanga Isa Almasih bakato bakcando itu, bi ba-tanyo, ”Jikok baitu, siya sajo nan la-yi ka bisa salamaik?”
42018027	Isa Almasih manjawauk, ”Nan mustayie dek manusia, indak musta-yie doh dek Allah!”
42018028	Sudah tu, Petrus bakato, ”Liyek-lah Ngku! Kami lah bi maninggakan sagalo miliak kami, sarato lah ma-ikuik-i Angku.”
42018029	Isa Almasih bakato, ”Picayolah urang nan lah bi maninggakan rumah-nyo, atau bininyo, atau dunsanaknyo, atau apak jo mandehnyo, atau anak-anaknyo, dek karano malayani Allah,
42018030	mako, urang tu ka manarimo baliak, nan balipek kali gando di maso kini-ko, baitu pulo, di jaman nan ka tibo, kabake inyo ka dibarikan iduik saja-ti nan kaka.”
42018031	Isa Almasih mambawok baganjua, kaduwo baleh urang pangikuik-Nyo, su-dah tu, Baliau bakato, ”Dangakanlah ke-cek Ambo ko! Kiniko kito manuju ka Ye-rusalem. Tibo di sinan tu, kasadonyo nan lah ditulihkan dek nabi-nabi tan-tang Anak Manusia, ka tajadi.
42018032	Inyo ka disarahkan, kabake urang-urang nan in-dak ba Tuhan Allah, nan ka mampama-in-mainkan Inyo, ka ma-ino Inyo, sarato ka maliyua-i Inyo.
42018033	Urang-urang tu ka bi mancambuik, sarato ka mambunuah Inyo, tapi, di ari nan katigo, Inyo ka iduik baliak, kaluwa dari kubua.”
42018034	Kasadonyo nan dikatokan dek Isa Almasih tu, indak di mangarati sa-ketek juwo doh, dek pangikuik-pa-ngikuik Baliau. Arati dari kato-kato Baliau tu, dirasiyokan taradok inyo tu. Inyo tu indak bi tawu, tantang parka-ro apo nan Baliau bicarokan.
42018035	Kutiko Isa Almasih lah ampia ka tibo di Yerikho, ado surang urang bu-to, nan sadang duduak di tapi jalan mintak sidakah.
42018036	Kutiko inyo man-danga, urang nan banyak nan bi lalu, inyo batanyo, ”Ado apo tu?”
42018037	Urang-urang tu bi manjawauk, ”Isa Almasih urang Nazaret tu, Baliau nan lalu.”
42018038	Mako, urang nan buto tu ba-imbau sakuwaik suwaronyo, ”Oih Isa Almasih, Anak Daud! Ibo-ilah ambo ko!”
42018039	Urang-urang nan di adok-an, mam-bangihi inyo, sarato manyuruah inyo anok. Tapi, inyo malah ba-imbau labiah kuwaik lai daripado nan cako, ”Oih Anak Daud! Ibo-ilah ambo ko!”
42018040	IsaAlmasih baranti, sarato manyu-ruah urang untuak mambawok urang buto tu kabake Baliau. Kutiko urang buto tu, lah tibo di adok-an Baliau, Isa Almasih batanyo,
42018041	”Apo nan ang-kau niyo, nan ka Ambo pabuwek un-tuak angkau?” Urang buto tu manjawauk, ”Angku, ambo niyo mato ambo ko bisa mali-yek.”
42018042	Sudah tu, Isa Almasih bakato, ”Ji-kok baitu, maliyeklah! Dek karano ang-kau picayo kabake Ambo, itu mang-konyo angkau cegak.”
42018043	Sakutiko tu juwo, urang nan bu-to tu bisa maliyek, sudah tu, inyo pa-yi ma-ikuik-i Isa Almasih, sarato jo batarimo kasih kabake Allah. Kutiko urang nan banyak maliyek kajadian tu, mako, inyo tu kasadonyo bi ma-muji-muji Allah.
42019001	Kutiko Isa Almasih lah tibo di Yerikho, Baliau taruih juwo ba-jalan malintehi kota tu.
42019002	Di kota tu, ado surang kapalo tukang mintak pa-jak nan kayo. Namonyo Zakheus.
42019003	Inyo niyo nak maliyek, siya Isa Almasih tu, tapi, dek karano urang nan sangaik ra-mi, sadangkan inyo sandiri, badannyo randah, mako, inyo indak dapek doh maliyek Isa Almasih.
42019004	Dek karano itu, inyo balari mandawului urang nan rami tu, sudah tu, inyo mamanjek ka batang kayu, supayo inyo dapek maliyek Isa Almasih, nan sabanta lai ka lalu di si-nan tu.
42019005	Kutiko Isa Almasih lah tibo di dakek batang kayu tu, Baliau maliyek ka ateh sambia bakato, ”Oih Zakheus, capeklah turun! Dek karano, ari ko Am-bo musti singgah ka rumah angkau.”
42019006	Zakheus bagageh turun, sarato manyambuik Isa Almasih jo sukocito.
42019007	Kasadonyo urang nan bi maliyek ka-jadian tu, muloi bi manggarutok. Inyo tu bi bakato, ”Ndeh! Inyo namuah pa-yi batamu, ka rumah urang nan in-dak elok!”
42019008	Kamudian, satibo di rumahnyo, Zakheus tagak, inyo bakato kabake Isa Almasih, ”Tuhan, sapaduwo dari arato bando ambo, ka ambo sidakah-kan kabake urang nan bansaik; baitu pulo, siapo sajo nan panah ambo ki-cuah, mako, ka ambo bayie baliak ka-bake inyo, ampek kali lipek!”
42019009	Sudah tu, Isa Almasih bakato, ”Di ari ko juwo, angkau sarato jo kasado-nyo kaluarga angkau, disalamaikkan dek Allah, sarato dibarikan iduik nan baru, dek karano, angkau adolah katu-runan Ibrahim pulo.
42019010	Anak Manusia datang untuak mancari, sarato manya-lamaikkan urang nan sasek.”
42019011	Samantaro urang sadang bi manda-ngakan Isa Almasih mangecek, Baliau mancuritokan sabuwah parumpamoan. Dek karano, pado wakatu itu Baliau barado dakek Yerusalem, nan urang bi manyangko, baraso Karajaan Allah ka sacapeknyo kaliyatan.
42019012	Isa Almasih bakato, ”Adolah surang urang baban-so, nan nak payi ka nagari nan jauah, untuak ka di-angkek manjadi rajo, sa-sudah babarapo lamo, inyo babaliak.
42019013	Sabalun barangkek, inyo ma-im-bau sapuluah urang pisuruahnyo, sa-rato mambarikan kabake satiyok pisu-ruahnyo tu sakapiang pitih ameh. Inyo bakato ’Bi manggalehlah jo pitih ko samantaro ambo sadang payi baja-lan.’
42019014	Tapi, panduduak nagarinyo tu jajok kabake inyo. Dek karano itu, sa-sudah inyo barangkek, urang-urang tu mangirin utusan untuak payi ma-ngatokan, ’ Kami indak niyo doh, ji-kok urang ko nan ka manjadi rajo kami.’
42019015	Tapi, urang babanso tu di-angkek juwo manjadi rajo, kamudian babaliak ka nagarinyo. Sacapeknyo inyo ma-im-bau kasadonyo pisuruahnyo supayo bi mangadauk, untuak mangatawui bara ka-untungan nan lah dipadapek dek inyo tu.
42019016	Pisuruah nan partamu ti-bo, sambia bakato, ’Angku, pitih ameh nan ciyek dulu, nan angku barikan tu, lah ambo jadikan sapuluah.’
42019017	Urang babanso tu bakato, ’Santiang wa-ang, wa-ang pisuruah nan elok! Dek kara-no, dalam parkaro-parkaro nan ke-tek wa-ang dapek dipicayo-i, mako, ambo ka manjadikan wa-ang pangu-waso taradok sapuluah buwah kota.’
42019018	Pisuruah nan kaduwo tibo sambia bakato, ’Angku, pitih ameh nan ciyek dulu, nan angku barikan tu, lah am-bo jadikan limo.’
42019019	Kabake pisuruah tu, rajo tu bakato, ’Wa-ang ka ambo jadikan panguwaso taradok limo bu-wah kota.’
42019020	Pisuruah nan lain tibo sambia bakato, ’Angku, ikonyo pitih angku nan dulu; ambo andokkan da-lam salabeta.
42019021	Ambo takuik kabake angku, dek karano angku urangnyo sanga. Angku ma-ambiak apo nan in-dak miliak angku, sarato ma-ambiak asie, di tampaik nan indak angku doh nan mananaminyo.’
42019022	Rajo tu bakato kabake pisuruah tu, ’Wa-ang adolah pisuruah nan jahek! Sasuwai jo kato-kato wa-ang sandiri, wa-ang ka den ukun. Layi mah wa-ang tawu, bara-so aden urangnyo sanga: aden ma-am-biak, apo nan indak waden punyo, sa-rato ma-ambiak asie, di tampaik nan indak waden mananam.
42019023	Jikok baitu, baa mangko indak wa-ang masuak-kan sajo pitih den tu, ka Lumbuang Pitih Nagari, supayo jikok waden lah babaliak, aden bisa ma-ambiak pitih den tu baliak sarato jo bungonyo?'
42019024	Kamudian, rajo tu bakato kabake urang-urang nan bi tagak di sinan tu, ’Ambiaklah baliak pitih tu dari paja ko, sarato barikanlah kabake pisuruah nan lah mampunyoi sapuluah pitih ameh tu.’
42019025	Tapi, urang-urang tu bi bakato, ’Angku, inyo lah mampunyoi sapuluah pitih ameh.’
42019026	Rajo tu man-jawauk, ’ Kana-ilah apo nan ambo ka-tokan ko: urang nan lah mampunyoi, kabake inyo ka dibarikan lai nan la-biah banyak. Tapi, urang nan indak mampunyoi sabuwah alah juwo, apo nan ado dek inyo, ka di-ambiak pulo dari inyo.
42019027	Nan kiniko, bawoklah ka mari musuah-musuah den tu, urang nan indak bi namuah waden manja-di rajonyo. Bunuahlah inyo tu kasa-donyo di adok-an den ko!' ”
42019028	Sasudah Isa Almasih mangato-kan kasadonyo tu, Baliau bajalan di adok-an urang-urang tu manuju ka Yerusalem.
42019029	Kutiko lah tibo di da-kek Betfage jo Betania, di Bukik Zai-tun, Baliau manyuruah duwo urang pangikuik-Nyo payi bajalan labiah da-wulu.
42019030	IsaAlmasih bakato, ”Payilah ka kampuang nan di adok-an tu, jikok angkau lah bi tibo di sinan tu, ang-kau ka manampak sikua anak kala-dai sadang ta-pauik. Kaladai tu alun panah lai diracak urang. Bukaklah pauiktannyo, sudah tu bawoklah ka-mari.
42019031	Jikok ado urang nan batanyo kabake angkau, ’Baa mangko angkau bawok kaladai tu?' mako, katokanlah kabake urang tu, ’Tuhan nan mama-ralukannyo.’ ”
42019032	Kaduwo urang pangikuik Isa Almasih tu bi payi, sarato mandapati ka-sadonyo tu, tapek bakcando nan lah di-katokan dek Baliau.
42019033	Samantaro inyo tu bi mambukak pauiktan anak kaladai tu, urang nan punyo kaladai tu, bakato kabake inyo tu, ”Oih, baa mangko ang-kau bukak pauiktan kaladai tu?”
42019034	Inyo tu bi manjawauk, ”Tuhan nan mamaralukannyo.”
42019035	Sudah tu, inyo tu mambawok anak kaladai tu kabake Isa Almasih. Kamudian, inyo tu bi ma-ngambangkan jubah inyo dipungguang kaladai tu, sarato manolong Isa Almasih untuak nayiak ka atehnyo.
42019036	Saman-taro Baliau lalu maracak kaladai tu, urang-urang tu bi mambantangkan jubahnyo di tangah jalan.
42019037	Kutiko Isa Almasih lah ampia ka tibo di Yerusalem, di labuah nan manurun di Bukik Zaitun, kasadonyo pangikuik-pa-ngikuik Baliau nan banyak tu, muloi bi mandendangkan lagu puji-pujian kabake Allah, sarato mangucauk syukur kabake Baliau, dek karano kasadonyo mukjizat nan lah inyo caliak.
42019038	Inyo tu bi manyo-rakkan, ”Dibarakaik-ilah Rajo nan datang ateh namo Tuhan! Tanang santoso di saru-go, sarato kamuliyaan untuak Allah!”
42019039	Babarapo urang Farisi di antaro urang nan banyak tu, bi bakato kabake Isa Almasih, ”Angku Guru, suruahlah pa-ngikuik-pangikuik Angku tu bi anok.”
42019040	Isa Almasih manjawauk, ”Picayolah jo kecek Ambo! Jikok inyo tu bi anok, ma-ko batu nan banyak ko nan ka basorak.”
42019041	Kutiko Isa Almasih lah batambah da-kek ka Yerusalem, sarato maliyek kota tu, Baliau maratok-inyo.
42019042	Baliau bakato, ”Ndeh ibonyo Ambo jo angkau, baralah ka eloknyo, jikok di ari ko angkau tawu, apo nan dapek mandatangkan padamai-an untuak angkau! Tapi, kiniko angkau indak dapek doh maliyeknyo.
42019043	Angkau ka mangalami suatu maso, pado maso tu, musuah angkau ka mambuwek benteang di sakuliliang angkau; inyo tu ka manga-puang angkau, sarato ka mandasak ang-kau, dari sagalo pinjuru.
42019044	Inyo tu ka bi marusak binasokan angkau, samo-samo jo kasadonyo panduduak angkau; sarato in-dak ciyek juwo doh batu bangunan ko, nan ka inyo padiyakan talatak elok di tampaik-nyo, dek karano angkau indak bi mam-paratikan, di kutiko Allah datang untuak manyalamaikkan angkau!”
42019045	Isa Almasih masuak ka Baithullah, sarato ma-usie kasadonyo urang-urang nan bi manggaleh di sinan tu.
42019046	Baliau bakato kabake urang-urang tu, ”Di dalam Alkitauk, ado tatulih nan bak-cando iko: Allah bakato, ’Rumah-Den ka manjadi rumah tampaik badowa.’ Tapi, dek angkau bajadikan tampaik sarang panyamun!”
42019047	Satiyok ari, Isa Almasih ma-aja di Baithullah. Imam-imam kapalo, sa-rato jo guru-guru ugamo, sarato jo pamimpin-pamimpin Yahudi, nak ka mambunuah Baliau,
42019048	tapi, inyo tu indak manamukan jalan, untuak ka ma-ujuikkan niyaik buruaknyo tu, dek karano kasadonyo urang sangaik su-konyo mandangakan pangajaran Isa Almasih, sarato suko pulo jo sagalo kato-kato Baliau.
42020001	Pado suatu ari, Isa Almasih sa-dang ma-aja, sarato mamba-ritokan tantang Injil nan dari Allah, kabake urang-urang nan di dalam Baithullah. Imam-imam kapalo, gu-ru-guru ugamo, samo-samo jo pamim-pin-pamimpin Yahudi bi datang,
42020002	sa-rato bi bakato kabake Isa Almasih, ”Cubolah agiah tawu kabake kami, jo kuwaso apokoh Angkau mampabuwek sagalo sasuatunyo ko? Siya nan mam-barikan kuwaso tu kabake Angkau?”
42020003	Isa Almasih manjawauk, ”Ambo iyo nak batanyo pulo kabake angku-ang-ku. Cubo pulolah agiah tawu kabake Ambo,
42020004	jo kuwaso dari siya tu, Yahya mampamandikan urang? Jo kuwaso dari Allah, atau dari manusia?”
42020005	Mako, urang-urang tu bi barun-diang, ”Jikok kito katokan, ’Jo kuwa-so dari Allah,' mako, Inyo ka bakato kabake kito, ’Jikok baitu, baa mangko angku-angku indak bi picayo kabake inyo?'
42020006	Tapi, jikok kito katokan, ’Jo ku-waso dari manusia,' mako, kasadonyo urang ka bi mamungkangi kito jo batu, dek karano, inyo tu bi picayo, baraso Yahya adolah surang nabi.”
42020007	Akienyo urang-urang tu bi manjawauk, ”Indak tantu doh dek kami.”
42020008	Mako, Isa Almasih bakato kabake inyo tu, ”Jikok baitu, Ambo indak ka mangatokan pulo doh kabake angku-angku, jo kuwaso siya Ambo mampa-buwek sagalo sasuatunyo ko.”
42020009	Isa Almasih mancuritokan kabake urang-urang tu, parumpamoan nan bakcando iko, ”Adolah surang urang nan mananami satumpak parak ang-gur. Inyo mampasewokan parak tu kabake babarapo urang pakarajo, su-dah tu, inyo barangkek ka nagari lain, sarato lamo inyo manatauk di sinan tu.
42020010	Kutiko lah tibo masonyo untuak ka ma-ambiak buwah anggur, mako, nan punyo parak tu, manyuruah pi-suruahnyo payi kabake urang-urang nan bakarajo tu, untuak mamintak nan bagian inyo. Tapi, urang-urang nan bakarajo tu manangani pisuruah tu, sudah tu, manyuruah inyo baba-liak pulang, indak mambawok sabu-wah alah juwo.
42020011	Sasudah tu, nan pu-nyo parak tu manyuruah pulo surang lai pisuruahnyo nan lain; tapi, pisu-ruah tu ditangani pulo, sarato di-ino dek urang-urang nan bakarajo tu, su-dah tu, disuruah babaliak pulang, in-dak mambawok sabuwah alah juwo.
42020012	Kamudian, nan punyo parak tu, manyuruah pisuruahnyo nan katigo. Tapi, pisuruah tu ditangani pulo dek urang-urang nan bakarajo tu, sara-to dicampakkannyo ka luwa dari pa-rak tu.
42020013	Akienyo nan punyo parak tu bakato, ’Apo lai nan musti ambo pabuwek? Ambo ka manyuruah anak ambo sandiri, nan ambo kasiahi. Lah musti inyo ka di-aromaik-i dek urang-urang nan bakarajo tu!'
42020014	Tapi, di ku-tiko urang-urang nan bakarajo di pa-rak tu, maliyek anak nan punyo parak tibo, mako, inyo tu bi bakato sasamo inyo, ’Iko suwarihnyo bana ko mah nan tibo. Molah kito bunuah paja ko, supayo kito mandapek arato pusako-nyo.’
42020015	Mako, urang-urang tu manja-ranjangkan anak nan punyo parak tu ka luwa, sudah tu inyo bunuah.” Kamudian, Isa Almasih batanyo, ”Jikok nan punyo parak tu lah baba-liak, apo nan ka inyo pabuwek tara-dok urang-urang pakarajo tu?
42020016	Lah musti inyo ka datang, sarato ka mam-bunuah urang-urang pakarajo tu, su-dah tu manyarahkan parak tu kabake urang-urang pakarajo nan lain.” Dek mandanga nan baitu, mako, bi bakatolah urang-urang tu kabake Isa Almasih, ”Dijauahkan Allah nan bak-cando itu!”
42020017	Isa Almasih mancaliak kabake urang-urang tu, sarato bakato, ”Jikok baitu, apo aratinyo ayaik Alkitauk nan tatulih bakcando iko? ’Batu nan indak tapakai dek urang tukang, lah manjadi batu nan tarutamu.’
42020018	Kasadonyo urang nan jatuah ka ateh batu tu, ka ramuak; baitu pulo, satiyok urang nan di-ampok dek batu tu, ka lumek manjadi abu.”
42020019	Guru-guru ugamo Yahudi, sarato jo imam-imam kapalo tu bi tawu, ba-raso parumpamoan tu ditujukan dek Isa Almasih kabake inyo tu. Dek ka-rano itu, inyo tu nak ka manangkok Baliau sakutiko tu juwo, tapi, inyo tu bi takuik kabake urang nan banyak.
42020020	Mako, inyo tu bi ba-usawo mancari wakatu nan tapek. Inyo tu mambari urang pitih, untuak manjadi icak-icak bakcando urang nan luruih, sarato ma-nyuruah urang-urang tu untuak man-jarek Isa Almasih, jo sagalo macam tanyo nan mambalik, supayo inyo tu dapek caro, untuak ka manyarahkan Isa Almasih kabake panguwaso, atau gubenur.
42020021	Mako, urang-urang nan lah di-agiah pitih tu, bi bakato kabake Isa Almasih, ”Ngku Guru, kami tawu, ba-raso kasadonyo nan Angku katokan, sarato jo nan Angku ajakan tu batua. Kami tawu pulo, baraso Angku ma-aja jo sacaro taruih tarang, tantang apo nan kahandak Allah taradok manu-sia, dek karano, Angku indak pa-am-biak muko.
42020022	Dek karano itu, cubolah Angku katokan kabake kami, manu-ruik paratuaran ugamo kito, layi bu-liahkoh kito mambayie pajak kabake Kaisar, atau indak?”
42020023	Tapi, Isa Almasih tawu, tanyo nan manjarek dari urang-urang tu. Dek ka-rano itu, Baliau bakato,
42020024	”Cubolah paliyekkan kabake Ambo, pitih perak tu agak ciyek. Gambar siya ko, sarato namo siya ko, nan ado di pitih ko?” Urang-urang tu bi manjawauk, ”Gam-bar Kaisar, sarato jo namo Kaisar!”
42020025	”Jikok baitu, ” kecek Isa Almasih kabake urang-urang tu, ”Barikanlah kabake Kaisar, apo nan manjadi mi-liak Kaisar, baitu pulo, barikanlah ka-bake Allah, apo nan manjadi miliak Allah.”
42020026	Tanyato di adok-an urang nan ba-nyak tu, indak ciyek juwo doh inyo tu manamukan kasalahan Isa Almasih. Urang-urang tu bi anok sajo, sarato bi tacangang, dek mandangakan ja-waukban dari Baliau tu.
42020027	Babarapo urang dari golongan urang Saduki, bi tibo kabake Isa Al-masih. ( Inyo tu adolah golongan urang nan bi bapandapek, baraso urang-urang nan mati, indak ka di-iduikkan doh baliak.) Inyo tu bi batanyo kaba-ke Isa Almasih,
42020028	”Angku Guru, Musa manulihkan paratuaran nan bakcan-do iko untuak kito: Jikok ado surang urang laki-laki nan mati, sarato indak mampunyoi anak, mako, dunsanak-nyo nan laki-laki, musti mampabini jandonyo tu, supayo untuak manyam-buang katurunan dari urang nan ma-ti tu.
42020029	Dulu ado tajadi nan bakcando iko, ado tujuah urang laki-laki nan ba-dunsanak. Nan paliang tuwo babini, sudah tu inyo mati, indak maningga-kan anak.
42020030	Kamudian, dunsanaknyo nan kaduwo, mampabini jandonyo tu, tapi, dunsanaknyo tu mati pulo, in-dak maninggakan anak.
42020031	Kajadian nan bakcando itu, tajadi pulo jo dun-sanaknyo nan katigo, sampai jo dun-sanaknyo nan katujuah.
42020032	Akienyo, padusi tu pun mati pulo.
42020033	Isuak, di kutiko urang-urang nan mati di-iduik-kan baliak, jadi bini siyakoh urang pa-dusi tu? Dek karano, lah katujuah-tu-juahnyo laki-laki nan badunsanak tu, lah samo-samo mampabini inyo.”
42020034	Isa Almasih manjawauk, ”Urang-urang nan iduik kiniko, inyo bi baru-mah tanggo,
42020035	tapi, urang-urang nan patuik di-iduikkan baliak sasudah ma-ti, sarato nan iduik di jaman nan ka tibo, inyo tu indak ka bi barumah tanggo doh.
42020036	Ka-adaan inyo tu ka bi bakcando ma-lekaik, sarato indak ka mati-mati lai sampai salamo-lamonyo. Inyo tu adolah anak-anak Allah, dek karano inyo tu lah di-iduikkan baliak dari kamatian.
42020037	Mu-sa sandiri lah manyatokan jo sacaro nan jaleh, baraso satiyok urang nan mati ka di-iduikkan baliak. Nan lah inyo tulih-kan di Alkitauk, tantang samak baluka nan manyalo tu, inyo mangatokan bara-so, Tuhan tu adolah sabagai ’Allah Ibra-him, Allah Ishak sarato jo Allah Yakub'.
42020038	Nan Allah tu, indak Allah urang mati doh! Tapi, Baliau tu adolah Allah urang-urang nan iduik! Dek karano di Allah, ka-sadonyo urang iduik.”
42020039	Babarapo urang guru ugamo Ya-hudi, bi bakato, ”Jawaukban Angku Guru tu, tapek sangaik.”
42020040	Dek kara-no itu, urang-urang tu indak bi bara-ni lai untuak mananyokan sagalo sa-suatu kabake Isa Almasih.
42020041	Isa Almasih batanyo kabake urang-urang tu, ”Baa pulo tu, kok urang bi mangatokan, baraso Rajo Panyalamaik tu adolah katurunan Daud?
42020042	Pado-hal Daud sandiri mangatokan di ki-tauk Zabur, ’Tuhan bakato kabake Tuhan ambo: Duduaklah di sabalah suwok-Den,
42020043	sampai Den pabuwek musuah-musuah Angkau, bi tunduak kabake Angkau.’
42020044	Jadi, jikok Daud sandiri manga-tokan, baraso Rajo Panyalamaik tu adolah ’Tuhan’, dima pulo tu ka mung-kin Inyo katurunan Daud?”
42020045	Samantaro urang bi mandangakan Isa Almasih mangecek, Baliau baka-to kabake pangikuik-pangikuik-Nyo,
42020046	”Ingek-ingeklah taradok guru-guru ugamo Yahudi. Inyo tu bi suko baja-lan-jalan, jo mamakai jubah nan ma-rewok tanah, sarato suko di-aromaik-i urang di tangah pasa. Inyo tu bi su-ko duduak di tampaik nan ta-aromaik di dalam rumah ibadaik, baitu pulo di tampaik-tampaik urang baralek.
42020047	Inyo tu bi mangicuahi urang-urang marando, sarato ma-ambiak-i rumah-nyo. Sudah tu, untuak panyawok-i ka-rajo buruaknyo tu, inyo bae badowa sapanjang tali baruak! Isuak, barek ukunan nan ka inyo tarimo!”
42021001	Di Baithullah, Isa Almasih ma-liyek urang-urang nan kayo bi mamasuakkan pitih ka dalam kotak pi-tih pasambahan.
42021002	Baliau maliyek pu-lo, surang urang marando nan sangaik bansaik, mamasuakkan pulo duwo buwah pitih timbago.
42021003	Sudah tu, Isa Almasih bakato, ”Dangalah nan Ambo katokan ko: urang marando nan ban-saik ko, mampasambahkan labiah banyak daripado kasadonyo urang nan lain.
42021004	Dek karano, kasadonyo urang-urang ko, bi mambarikan dari aratonyo nan balabiah. Tapi, urang nan maran-do ko, biyapun inyo sangaik bansaik, inyo mambarikan kasadonyo nan ado dek inyo, nan inyo paralukan sandiri untuak iduik.”
42021005	Ado babarapo urang nan bi ma-ngecek tantang parkaro rancaknyo Baithullah, nan ditatah jo batu par-mato nan rancak-rancak, sarato jo ba-rang-barang nan dipasambahkan ka-bake Allah. Mako, Isa Almasih bakato kabake urang-urang tu,
42021006	”Isuak ado ka tibo masonyo, kasadonyo nan angkau liyek ko, ka diruntuahi; indak ciyek juwo doh batu nan ado di siko ko, nan ka tatauk tasusun di tampaiknyo!”
42021007	Urang-urang tu bi batanyo kabake Isa Almasih, ”Angku Guru, pabilokoh ka tajadi nan Angku katokan tu? Apo-koh tandonyo, baraso lah tibo maso-nyo kajadian tu ka tajadi?”
42021008	Isa Almasih bakato, ”Ingek-ingek-lah, jan sampai angkau bi takicuah. Banyak urang nan ka bi datang jo ma-makai namo Ambo, sarato bi bakato, Ambo-lah Urang-Nyo!' sarato, ’Lah tibo wakatunyo.’ Tapi, janlah angkau bi ma-ikuik-i inyo tu.
42021009	Jan pulolah bi takuik, jikok angkau bi mandanga tantang paparangan, sarato jo kaka-cauan urang nan bi basanketo. Kasa-donyo tu musti tajadi dulu. Tapi, itu alun lai tando, baraso nagari ka ki-yamaik.”
42021010	Sudah tu, Isa Almasih manaruih-kan pambicaroan-Nyo, Baliau bakato, ”Banso nan ciyek ka baparang mala-wan banso nan lain, karajaan nan ci-yek ka manyarang karajaan nan lain.
42021011	Dima-dimanyo ka tajadi gampo nan sangaik manakuikkan, sarato jo musin lapa sarato jo bala panyakik. Ka tajadi sagalo parkaro nan sangaik manakuikkan, sarato tando-tando nan luwa biaso dari langik.
42021012	Tapi, saba-lun kasadonyo tu bi tajadi, angkau ka ditangkok, sarato ka di-aniayo. Ang-kau ka di-adieli di rumah-rumah iba-daik, sudah tu, dipuruakkan masuak pinjaro. Angkau ka dibawok ka adok-an rajo-rajo, sarato jo ka adok-an pa-nguwaso-panguwaso, dek karano ang-kau pangikuik Ambo.
42021013	Kutiko itulah masonyo dek angkau, untuak mancu-ritokan Injil nan dari Allah.
42021014	Bate-kaiklah, baraso angkau indak ka bi cameh, tantang apo nan musti ang-kau katokan untuak mambela diri.
42021015	Ambo sandiri nan ka mambarikan kabake angkau, kato-kato sarato jo ka-bijaksanoan nan ka dikatokan, saing-go indak surang juwo doh urang dari musuah angkau tu, nan ka bisa ma-lawan atau manyolang, apo nan ang-kau katokan.
42021016	Angkau ka dikiyanaik-i dek urang gaek angkau, dek dunsa-nak-dunsanak angkau, dek sanak ka-luarga angkau, sarato dek kanti-kanti angkau. Sabagian dari angkau, ka di-bunuah dek inyo tu.
42021017	Angkau ka di-banci-i dek kasadonyo urang, dek ka-rano angkau pangikuik Ambo.
42021018	Tapi, agak sa-alai dari rambuik angkau, in-dak ka ilang doh.
42021019	Jikok angkau la-yi bi batahan, sarato jo saba, mako, angkau ka salamaik.”
42021020	”Jikok angkau maliyek Yerusalem dikapuang dek saradadu, mako, angkau ka bi tawu, baraso kota tu indak ka la-mo lai ka dirusak binasokan.
42021021	Pado wakatu itu, mustilah urang bi bara-do di Yudea, bi lari ka pagunuangan. Urang-urang nan barado di dalam ko-ta, musti bi barangkek dari kota, nan urang-urang nan di luwa kota, jan bi masuak ka dalam kota.
42021022	Dek kara-no, pado maso itu, adolah ’Ari Ukun-an Dijatuahkan’, supayo jo caro nan baitu, mako basuwoanlah apo nan lah tatulih di Alkitauk.
42021023	Baralah ka nga-rinyo, maso nan bakcando itu dek pa-dusi nan sadang manganduang, sara-to dek induak-induak nan anaknyo sadang arek manyusu! Nagari ko ka mangalami kasusahan nan sangaik padiah, nan Tuhan ka ma-ukun ban-so ko.
42021024	Ado nan ka dibunuah jo pa-dang, ado pulo nan ka dibawok saba-gai tawanan ka nagari-nagari urang; nan urang-urang nan indak ba Tuhan Allah, ka malanyau-lanyau Yerusalem, sampai abih wakatu nan lah ditantu-kan dek Tuhan untuak inyo tu.”
42021025	”Isuak di matoari, di bulan, sara-to jo di bintang-bintang ka kaliyatan tando-tando. Di bumi, banso-banso ka bi katakuik-an, sarato ka bi ilang aka, dek mandangakan darun, sara-to jo gamuruah lauik.
42021026	Urang ka bi kajek dek katakuik-an, ma-adok-i apo nan ka tajadi di muko bumi ko, dek karano, panguwaso-panguwaso la-ngik ka bi kalibuik.
42021027	Pado wakatu itulah, Anak Manusia datang di da-lam awan, jo kuwaso, sarato jo saga-lo kamuliyaan-Nyo.
42021028	Jikok sagalo parkaro tu lah muloi tajadi, mako, bi jagolah, sarato bi mancingowaklah, dek karano, sabanta lai angkau ka di-salamaikkan.”
42021029	Sudah tu, Isa Almasih mancurito-kan pulo parumpamoan nan bakcan-do iko, kabake urang-urang tu, Baliau bakato, ”Paratikanlah batang ara, sa-rato jo kasadonyo batang-batang kayu nan lain.
42021030	Jikok pucuak-pucuaknyo lah muloi kaliyatan, angkau tawu, ba-raso lah ampia ka tibo musin paneh.
42021031	Baitu pulo, jikok angkau lah bi maliyek, sagalo parkaro tu bi tajadi, ma-ko, angkau ka bi tawu, baraso Kara-jaan Allah lah ka dakek.
42021032	Katawu-ilah! Sagalo parkaro tu ka tajadi, sabalun urang-urang nan iduik kiniko bi mati kasadonyo.
42021033	Langik jo bumi ko ka ilang lanyok, tapi, kato-kato Ambo tatauk kaka salamo-lamonyo.”
42021034	”Jago-ilah diri angkau, jan sampai angkau talampau asik jo alek-alek nan indak bapayidah, sarato bi maminun minunan kareh, atau talampau mami-kiekan parkaro-parkaro iduik angkau, sainggo angkau indak bi siyauk, kuti-ko Ari Tuhan tu tibo mandabok, nan bak jarek marawok angkau.
42021035	Dek ka-rano, Ari Tuhan tu datang nan bak pa-rangkok, kabake sadonyo urang di mu-ko bumi ko.
42021036	Bajago-jagolah, sarato tatauklah badowa, supayo angkau ku-waik untuak ma-adok-i sagalo parkaro nan tajadi, sarato indak maraso takuik tagak di adok-an Anak Manusia.”
42021037	Di siang ari, Isa Almasih ma-aja di Baithullah, nan pado malam ari Baliau payi ka Bukik Zaitun, sarato ba-malam di sinan tu.
42021038	Satiyok pagi, ka-sadonyo urang bi datang ka Baithullah, untuak mandangakan pangajaran da-ri Isa Almasih.
42022001	Ari Rayo Roti Indak Baragi, nan dinamokan Paskah, lah ampia ka dakek.
42022002	Imam-imam kapa-lo, sarato jo guru-guru ugamo Yahu-di, sadang bi mancari aka untuak ka mambunuah Isa Almasih, jo sacaro ba-anok-anok, dek karano, inyo tu bi ta-kuik kabake urang nan banyak.
42022003	Kamudian, Ubilih mamasuak-i di-ri Yudas nan banamo Iskariot, iyolah, salah surang dari kaduwo baleh pangi-kuik Isa Almasih.
42022004	Dek karano itu Yu-das payi, sarato barundiang jo imam-imam kapalo, sarato jo kapalo-kapalo pangawal Baithullah, tantang baa ca-ro, supayo inyo dapek manyarahkan Isa Almasih kabake urang-urang tu.
42022005	Urang-urang tu bi gadang ati, sara-to bi supakaik untuak ka mambari-kan pitih kabake Yudas.
42022006	Yudas satu-ju, sarato muloi mancari wakatu nan tapek, untuak ka manyarahkan Isa Almasih kabake urang-urang tu, jo sa-caro nan indak dikatawui dek urang nan banyak.
42022007	Tibolah wakatunyo dalam Ari Rayo Roti Indak Baragi, baraso domba un-tuak makanan Paskah musti didabiah.
42022008	Mako, Isa Almasih manyuruah Petrus sarato jo Yahya, ”Payilah sadiyokan makanan Paskah untuak kito.”
42022009	Inyo tu bi batanyo, ”Dima Angku niyo kami mampasiyaukkannyo?”
42022010	Isa Almasih manjawauk, ”Pado wakatu angkau masuak ka kota, ka ba-suwo jo surang laki-laki, nan sadang mambawok sabuwah kendi barisi ayie. Mako, turuikkanlah inyo sampai ka ru-mah nan inyo masuak-i.
42022011	Sarato kato-kanlah kabake urang nan punyo rumah tu: Angku Guru batanyo kabake ang-kau, ’Dimakoh tampaiknyo, Ambo sa-rato jo pangikuik-pangikuik Ambo, ka mamakan makanan Paskah?'
42022012	Mako, urang nan punyo rumah tu, ka manun-juakkan kabake angkau, sabuwah ru-wangan gadang di ateh loteng, langkok sarato jo alaik paragaiknyo. Di sinanlah angkau musti mampasiyaukkannyo.”
42022013	Mako, payilah Petrus jo Yahya ka kota, tibo di sinan, inyo tu bi manda-pati sagalo sasuatunyo, tapek bakcan-do nan dikatokan dek Isa Almasih. Sudah tu, inyo mampasiyaukkan ma-kanan Paskah tu.
42022014	Kutiko lah tibo wakatunyo untuak makan makanan Paskah, Isa Almasih duduak, samo-samo jo pangikuik-pa-ngikuik-Nyo, di tampaik pajamuan tu.
42022015	Sudah tu, Baliau bakato kabake pangikuik-Nyo, ”Ambo niyo sangaik mamakan makanan Paskah ko, samo-samo jo angkau sabalun Ambo ma-nangguangkan sansaro!
42022016	Dek kara-no itu, picayolah: Ambo indak lai ka mamakan iko, sampai arati dari paja-muan ko, dinyatokan isuak di dalam Karajaan Allah.”
42022017	Sasudah tu, Isa Almasih ma-am-biak cawan ayie anggur, sarato mangu-caukkan dowa syukur kabake Allah, kamudian, Baliau bakato, ”Ambiaklah ko, sarato bagi-bagikanlah;
42022018	dek ka-rano itu, katawu-ilah: muloi dari sa-jak kiniko, Ambo indak lai ka mami-nun anggur ko, sampai isuak, kutiko lah tibo Karajaan Allah.”
42022019	Kamudian, Isa Almasih ma-am-biak roti. Sasudah mangucaukkan do-wa syukur, Baliau mambalah-balah roti tu jo tangan-Nyo, sudah tu mam-barikan roti tu kabake pangikuik-Nyo, sambia bakato, ”Ikolah tubuah Ambo, nan disarahkan untuak angkau. Pabu-wek pulolah nan bakcando iko isuak, untuak ka mangana-ngana Ambo.”
42022020	Baitu pulo, sasudah mamakan roti, Baliau mambarikan cawan ayie ang-gur tu, kabake pangikuik-Nyo sam-bia bakato, ”Cawan ko adolah pajan-jian Allah nan baru, nan disahkan jo darah Ambo darah nan dicurahkan untuak angkau.”
42022021	”Tapi liyeklah! Urang nan ka mangkiyanaik-i Ambo, ado di siko sa-mo-samo jo Ambo!
42022022	Anak Manusia, iyo ka mati bakcando nan lah ditan-tukan dek Allah; tapi, cilakolah urang nan mangkiyanaik-i Inyo!”
42022023	Mako, pangikuik-pangikuik Isa Almasih tu, bi batanyo-tanyo sasamo inyo, siya di antaro inyo tu nan ka bakiyanaik tu.
42022024	Di antaro pangikuik-pangikuik Isa Almasih tu, timbua patangkaran, tantang siya di antaro inyo tu, nan di-anggauk paliang takamuko.
42022025	Isa Almasih bakato kabake inyo tu, ”Rajo-rajo banso nan indak ba Tuhan Allah, ma-ajauk rakyaiknyo, nan panguwa-so-panguwasonyo dinamokan ’Palin-duang Rakyaik'.
42022026	Tapi, angkau indak buliah doh baitu. Musti sabaliaknyo, urang nan paliang takamuko di anta-ro angkau, inyo musti manjadi urang nan takabalakang, baitu pulo pamim-pin, inyo musti bakcando pisuruah.
42022027	Siyakoh nan labiah ba-arago: urang nan duduak makan, atau urang nan malayani? Tantu urang nan duduak makan nan labiah ba-arago. Tapi, Ambo di siko di antaro angkau, saba-gai pisuruah.
42022028	Dalam sagalo kasusahan Ambo, angkau tatauk ado samo-samo jo Ambo.
42022029	Nan bakcando Bapak nan lah mambarikan kuwaso kabake Am-bo untuak mamarentah, baitu pulo Ambo, ka mambarikan pulo kabake angkau, kuwaso nan bakcando itu.
42022030	Jo caro nan baitu, angkau buliah sato basanang-sanang samo jo Ambo isuak, di kutiko Ambo manjadi Rajo. Nan angkau ka bi duduak di ateh du-wo baleh buwah kurisi karajaan, un-tuak ka mamarentahi kaduwo baleh suku banso Israel.”
42022031	”Simon, oih Simon, dangakanlah! Ubilih lah dibari ijin untuak mancubo-i angkau; nan bak gandun dipasisiahkan dari kuliknyo, sainggo nan elok disi-siahkan dari nan buruak.
42022032	Tapi, Ambo lah badowa untuak angkau Simon, su-payo iman angkau jan bakucak. Jikok angkau lah babaliak kabake Ambo, mako, angkau musti manguwaikkan iman sudaro-sudaro angkau.”
42022033	Petrus manjawauk, ”Tuhan, ambo namuah masuak pinjaro, sarato mati samo-samo jo Tuhan!”
42022034	Isa Almasih bakato, ”Picayolah jo kecek Ambo Petrus, di ari ko juwo, sa-balun ayam bakukuak, angkau lah ti-go kali ma-engkari Ambo.”
42022035	Sasudah tu, Isa Almasih bakato kabake pangikuik-Nyo, ”Dulu, kutiko Ambo ma-utuih angkau, Ambo indak mambuliahkan doh angkau mambawok puro, kampia atau tarompa, apokoh angkau bakakurangan kutiko itu?” Pangikuik Baliau bi manjawauk, ”Indak!”
42022036	Isa Almasih bakato, ”Tapi kiniko, siya nan layi ba-puro atau ba-kampia, inyo musti mambawoknyo; baitu pu-lo, siya nan indak mampunyoi padang, inyo musti manjuwa jubahnyo untuak pambali padang.
42022037	Dek karano itu, pi-cayolah, ayaik Alkitauk ado mangato-kan nan bakcando iko, ’ Inyo di-ang-gauk sabagai urang jahek,' itu musti tajadi di diri Ambo. Dek karano, apo nan lah tatulih di Alkitauk tantang di-ri Ambo, sadang tajadi kiniko.”
42022038	Pangikuik-pangikuik Isa Almasih bakato, ”Tuhan, liyeklah, di siko ado padang duwo buwah.” ”Alah, lah cukuik tu!” kecek Isa Almasih.
42022039	Isa Almasih barangkek dari ko-ta, sarato payi bakcando nan biaso ka Bukik Zaitun, nan pangikuik-pangi-kuik-Nyo, bi payi pulo samo-samo jo Baliau.
42022040	Kutiko lah tibo di sinan tu, Baliau bakato kabake pangikuik-Nyo, ”Bi badowalah, supayo angkau jan bi badoso jikok angkau dicubo-i.”
42022041	Kamudian, Baliau payi agak man-jauah dari pangikuik-Nyo, kiro-kiro sajarak sapambae-an batu, sudah tu, Baliau basilutuik, sarato jo badowa.
42022042	Baliau badowa bakcando iko, ”Oih Bapak, jikok buliah, jauahkanlah da-ri Ambo, sagalo sansaro nan musti ka Ambo tangguangkan ko. Tapi, jan ma-nuruik kahandak Ambo, malainkan manuruik kahandak Bapak.”
42022043	Surang malekaik datang kabake Baliau, sarato manguwaikkan Baliau.
42022044	Isa Almasih sansaro sangaik sacaro jo batin, saing-go Baliau samakin basungguah-sung-guah badowa. Paluah Baliau bakcan-do darah manitiak ka tanah.
42022045	Baru lah salasai badowa, Isa Almasih babaliak kabake pangikuik-pangikuik-Nyo. Baliau manamukan inyo tu sadang bi talalok, dek kara-no sangaik sadiah.
42022046	Sudah tu, Baliau bakato kabake inyo tu, ”Baa mangko angkau bi talalok? Bi jagolah, sarato bi badowalah, supayo angkau jan bi kanai cobaan.”
42022047	Samantaro Isa Almasih sadang ma-ngecek juwo lai, tibolah sarombong-an urang. Inyo tu dipimpin dek Yu-das, salah surang dari pangikuik Isa Almasih. Kamudian, Yudas payi man-dakek kabake Isa Almasih, sudah tu, ma-ibu Baliau.
42022048	Tapi, Isa Almasih ba-kato kabake inyo, ”Yudas, apokoh jo sacaro ma-ibu tu, angkau nak mang-kiyanaik-i Anak Manusia?”
42022049	Kutiko pangikuik-pangikuik Isa Almasih nan ado di sinan tu, mali-yek apo nan ka tajadi, mako inyo tu bi bakato, ”Tuhan, kami tabeh sajo-lah urang ko jo padang!”
42022050	Mako, sa-lah surang dari inyo tu, manabeh pi-suruah imam basa jo padang, sainggo putuih talingonyo nan suwok.
42022051	Tapi, Isa Almasih bakato, ”Alah tu!” Sudah tu Baliau ma-awai talingo urang tu, sarato mancegakkannyo.
42022052	Kamudian, Isa Almasih bakato ka-bake imam-imam kapalo, sarato kaba-ke kapalo-kapalo pangawal Baithullah, sarato kabake pamimpin-pamimpin Yahudi, nan bi tibo ka sinan tu un-tuak ka manangkok Baliau, ”Apokoh Ambo ko urang jahek, mangko angku-angku bi tibo jo padang, sarato jo pa-lakak, untuak ka manangkok Ambo?
42022053	Satiyok ari, Ambo ado samo-samo jo angku-angku di Baithullah, nan ang-ku-angku indak bi manangkok Ambo doh. Tapi, kinikolah masonyo angku-angku bi batindak, di kutiko kuwa-so ubilih nan manguwasoi diri ang-ku-angku.”
42022054	Urang nan banyak tu manangkok Isa Almasih, sarato mambawok Baliau ka rumah imam basa. Petrus ma-ikuik-i dari jauah.
42022055	Di tangah-tangah alaman rumah tu, api unggun lah di-iduikkan, nan Petrus payi duduak samo-samo, jo urang nan basangai di sakuliliang ung-gun tu.
42022056	Ado surang pisuruah padu-si, manampak Petrus duduak di dakek unggun tu; inyo mamparatikan Petrus, kamudian, inyo bakato, ”Urang ko cako, samo-samo pulo ko jo si Isa tu!”
42022057	Tapi, Petrus indak mangaku. Inyo bakato, ”Ambo indak bakatawuan ba-gai doh jo Urang tu!”
42022058	Indak bara lamo kamudian, surang urang nan lain manampak Petrus, sarato jo bakato, ”Angkau kan iyo tamasuak pulo, dari salah surang pangikuik Urang tu!” Tapi, Petrus manjawauk, ”Indak, am-bo indak tamasuak inyo tu doh!”
42022059	Kiro-kiro sa-jam kamudian, ado pulo surang urang nan lain, nan baka-to jo suwaro nan kuwaik, ”Iyo, urang ko iyo pangikuik si Isa ko, dek karano, inyo ko urang Galilea pulo ko!”
42022060	Tapi, Petrus manjawauk, ”Apo mu-kasuik angku, ambo indak manga-rati!” Sakutiko tu juwo, samantaro Petrus sadang mangecek juwo lai, ayam baku-kuak.
42022061	Isa Almasih pun ma-engong, sarato mancaliak kabake Petrus. Su-dah tu, baru lah takana dek Petrus, baraso Tuhan lah bakato kabake inyo, ”Sabalun ayam bakukuak di ari iko, angkau lah tigo kali ma-engkari Am-bo.”
42022062	Mako, Petrus payi ka luwa, sa-rato manangih tasadu-sadu.
42022063	Urang-urang nan sadang manjago Isa Almasih, bi mampamainkan, sara-to jo manangani Baliau.
42022064	Inyo tu bi manyawok-i mato Baliau, sarato ba-tanyo kabake Baliau, ”Cubolah takok, siya urang nan manangani Angkau?”
42022065	Sambuah lai kato-kato nan ma-ino, nan dikatokan dek urang-urang tu ka-bake Isa Almasih.
42022066	Baru ari lah siang, pamimpin-pamimpin Yahudi, imam-imam ka-palo, sarato jo guru-guru ugamo bi bakumpua, sudah tu, Isa Almasih di-bawok ka adok-an Mahkamah Uga-mo Yahudi.
42022067	Urang-urang tu bi ba-kato kabake Baliau, ”Agiah tawulah kabake kami, apokoh Angkau ko Rajo Panyalamaik?” Isa Almasih manjawauk, ”Jikok Ambo ma-agiah tawu kabake angku-angku, nan angku-angku, indak ka bi picayo juwo doh.
42022068	Jikok Ambo batanyo ka-bake angku-angku, nan angku-angku, indak ka bi manjawauk doh.
42022069	Tapi, muloi dari sajak kiniko, Anak Manu-sia ka duduak di sabalah suwok Allah Nan Mahakuwaso.”
42022070	Kasadonyo urang tu bi bakato, ”Ji-kok baitu, Angkau ko Anak Allah?” Isa Almasih manjawauk, ”Angkau lah bi mangatokannyo.”
42022071	Mako, urang-urang tu bi bakato, ”Indak paralu lai dek kito sasi! Kito lah mandangakan dari muluik Inyo sandiri!”
42023001	Kasadonyo urang nan di da-lam sidang tu bi tagak, sudah tu, mambawok Isa Almasih ka adok-an Pilatus.
42023002	Di sinan tu, urang-urang tu muloi bi manuduah Baliau. Inyo tu bi bakato, ”Kadapatan dek kami, Urang ko mambawok rakyaik ka nan sasek. Inyo managah urang mambayie pajak kabake Kaisar, dek karano Inyo ma-ngatokan, baraso Inyo adolah Almasih, nan adolah Rajo.”
42023003	Sudah tu, Pilatus batanyo kaba-ke Isa Almasih, ”Iyokoh Angkau Rajo urang Yahudi?” Isa Almasih manjawauk, ”Angkau sandiri nan mangatokannyo.”
42023004	Mako, Pilatus bakato kabake imam-imam kapalo, sarato kabake urang banyak tu, ”Ambo indak ciyek juwo doh manamukan kasalahan di diri Urang ko, nan dapek untuak ka pa-ukun Inyo.”
42023005	Tapi, urang-urang tu makin manda-sak, inyo tu bi bakato, ”Jo pangajaran-Nyo, Inyo ma-asuang kasadonyo urang di Yudea; mulonyo di Galilea, nan ki-niko lah sampai pulo ka siko.”
42023006	Kutiko Pilatus mandanga nan baitu, inyo batanyo, ”Apokoh Urang ko, urang Galilea?”
42023007	Sasudah di-agiah tawu, ba-raso Isa Almasih barasa dari daerah nan dikuwasoi dek Herodes, mako, Pilatus mangirin Isa Almasih kabake Herodes, nan kutiko itu inyo sadang ado pulo di Yerusalem.
42023008	Sangaik sa-nangnyo ati Herodes, kutiko maliyek Isa Almasih, dek karano, lah lamo inyo mandanga tantang Baliau, sarato ni-yo nak maliyek Baliau. Inyo ma-arok-kan, bisa maliyek sandiri Isa Almasih mampabuwek mukjizat.
42023009	Dek karano itu, banyak nan ditanyokan dek Hero-des kabake Isa Almasih, tapi, indak ci-yek juwo doh nan dijawauk dek Baliau.
42023010	Imam-imam kapalo, sarato jo guru-guru ugamo, sato pulo bi mangadauk di sinan tu, sarato labiah kareh pulo lai manuduah Isa Almasih.
42023011	Herodes sarato jo pasukannyo, bi mampama-inkan, sarato jo ma-ino Isa Almasih, sudah tu, manganakkan pakaian ka-basaran kabake Baliau, kamudian, ma-ngirin Baliau baliak ka Pilatus.
42023012	Di ari tu juwo, Herodes jo Pilatus, nan salamo ko bamusuahan, kini lah ba-elok-an baliak.
42023013	Pilatus mangumpuakan imam-imam kapalo, pamimpin-pamimpin, sarato jo rakyaik,
42023014	sudah tu bakato kabake urang-urang tu, ”Angku-ang-ku lah bi mambawok Urang ko kaba-ke ambo, angku-angku mangatokan baraso Inyo lah manyasekkan urang nan banyak. Kiniko, di adok-an ang-ku-angku sandiri, lah ambo pareso Inyo, tapi, indak ciyek juwo doh nan tasuwo dek ambo, suatu karajo nan jahek, nan angku-angku tuduahkan kabake Inyo.
42023015	Baitu pulo pandapek Herodes, sabauk inyo mangirin si Isa ko baliak kabake kami. Urang ko in-dak ado doh mampabuwek sasuatu, nan manyabaukkan Inyo patuik di-ukun jo ukunan mati.
42023016	Dek karano itu, Inyo ka ambo cambuik sajo, sudah tu, Inyo ambo lapehkan baliak.”
42023017	Di satiyok Ari Rayo Paskah, Pila-tus musti malapehkan surang urang tahanan untuak rakyaik.
42023018	Kasadonyo urang nan bi bakumpua di sinan tu, bi ma-ariakkan, ”Bunuah sajo Inyo! Lapehkanlah Barabas untuak kami!” (
42023019	Barabas dipinjarokan dek karano pambarontakkan nan tajadi di kota, sarato dek karano pambunuahan.)
42023020	Pilatus niyo nak malapehkan Isa Almasih, dek karano itu, inyo bakato baliak kabake urang nan banyak tu.
42023021	Tapi, urang-urang tu bi ma-ariakkan, ”Salibkan Inyo! Salibkan Inyo!”
42023022	Sudah tu, untuak nan katigo kali-nyo, Pilatus bakato kabake urang nan banyak tu, ”Tapi, apo kasalahan Inyo? Indak ciyek juwo doh ambo manamu-kan kasalahan Inyo, nan mamungkin-kan Inyo untuak di-ukun jo ukunan mati! Inyo ka ambo cambuik sajo, su-dah tu ambo lapehkan baliak.”
42023023	Tapi, urang-urang tu taruih ju-wo bi ma-ariakkan sakuwaik tanago, baraso Isa Almasih musti disalibkan. Akienyo, balaku juwo kandak urang-urang nan banyak tu.
42023024	Mako, Pila-tus manjatuahkan ukunan mati tara-dok Isa Almasih, sasuwai jo kandak urang-urang tu,
42023025	sarato malapehkan urang nan dimintak dek urang nan ba-nyak tu, iyolah, urang nan dipinjaro-kan dek karano pambarontakkan, sa-rato jo pambunuahan. Kamudian, Isa Almasih inyo sarahkan kabake urang-urang tu, untuak ka dipabuwek sasu-ko ati inyo tu.
42023026	Mako, Isa Almasih dibawok dek urang-urang tu. Di tangah jalan, inyo tu bi basuwo jo surang urang nan ba-namo Simon, nan barasa dari Kirene, nan sadang dalam pajalanan masuak ka kota. Urang-urang tu manang-kok Simon, sarato mamaso inyo ma-mikua kayu salib tu di balakang Isa Almasih.
42023027	Sambuah urang nan bi payi ma-iriangkan Isa Almasih di antaronyo ado pulo babarapo urang padusi. Inyo tu bi manangih, sarato maratok-i Isa Almasih.
42023028	Tapi, Isa Almasih ma-engong kabake inyo tu, sambia baka-to, ”Oih, puti-puti Yerusalem! Janlah Ambo nan diratok-i. Ratok-ilah diri angkau sandiri, sarato jo anak-anak angkau.
42023029	Dek karano, ka tibo maso-nyo urang ka bi bakato, ’Baralah ka baruntuangnyo, urang-urang padusi nan indak panah manganduang, nan indak panah mampunyoi anak, sarato nan indak panah manyusukan paja!'
42023030	Pado wakatu itulah urang ka bi ba-kato kabake gunuang-gunuang, ’Tim-polah kami!' Sarato ka bi bakato pulo kabake bukik-bukik, ’Timbunilah ka-mi!'
42023031	Dek karano, jikok taradok ka-yu nan iduik, urang lah mampabuwek nan bakcando iko, antah apo pulo lai, nan ka inyo pabuwek taradok kayu nan lah kariang!”
42023032	Ado pulo duwo urang, urang nan lain, —kaduwo-duwonyo urang jahek — nan dibawok dek urang-urang tu, un-tuak ka di-ukun mati samo-samo jo Isa Almasih.
42023033	Kutiko lah tibo di tampaik nan banamo ”Tangkurak”, urang-urang tu bi manyalibkan Isa Almasih, sarato jo kaduwo urang jahek tu surang di sabalah suwok, nan surang lai di sa-balah kida Isa Almasih.
42023034	Isa Almasih bakato, ”Oih Bapak, ampunilah urang-urang ko! Inyo ko indak bi mangarati, apo nan inyo pabuwek ko.” Pakaian Isa Almasih dibagi-bagi dek urang-urang tu di sinan tu, jo sacaro ma-ambuang undi.
42023035	Banyak urang nan bi tagak di sinan tu sambia ma-liyek, samantaro itu pamimpin-pa-mimpin Yahudi bi mancimeehkan Isa Almasih, jo sacaro bakato, ”Inyo lah manyalamaikkan urang lain; cubo pu-lolah kiniko Inyo manyalamaikkan di-ri-Nyo sandiri, jikok iyo Inyo sabana-bana Rajo Panyalamaik nan dipiliah dek Allah!”
42023036	Saradadu-saradadu bi sato pulo mancimeehkan Isa Almasih. Inyo tu bi datang, sarato mambarikan anggur nan masam kabake Baliau,
42023037	sambia bakato, ”Jikok Angkau iyo rajo urang Yahudi, salamaikkan diri Angkau!”
42023038	Di ujuang ateh, tunggak kayu sa-lib Isa Almasih, ado tatulih kato-kato nan bakcando iko: ”Ikolah Rajo Urang Yahudi.”
42023039	Salah surang dari urang jahek nan disalibkan di sinan tu, ma-ino Isa Almasih. Inyo bakato, ”Angkau kan Rajo Panyalamaik, iyo indak? Sala-maikkanlah diri Angkau, sarato jo ka-mi bagai!”
42023040	Tapi, urang jahek nan surang lai mambangihi kantinyo tu, inyo bakato, ”Apokoh wa-ang indak takuik kaba-ke Allah? Wa-ang samo-samo di ukun mati bakcando Baliau.
42023041	Nan kito lah sapatuiknyo di-ukun, dek karano, ki-to di-ukun sabandiang jo kasalahan nan kito pabuwek. Tapi, Baliau ko, in-dak ciyek juwo doh kasalahan Baliau!”
42023042	Sudah tu, inyo bakato, ”Oih Isa Almasih, kana juwo lah ambo, jikok Angkau datang sabagai Rajo!”
42023043	Isa Almasih bakato kabake inyo, ”Picayolah, di ari ko juwo, angkau ka samo-samo jo Ambo di Firdaus.”
42023044	Kiro-kiro pukua duwo baleh ta-ngah ari, matoari indak lai bacahayo, sarato kaciyek-annyo nagari tu man-jadi kalam bakapiciak, sampai pukua tigo sanjo.
42023045	Tabie nan tagantuang di dalam Baithullah, cabiak tabalah duwo.
42023046	Sudah tu, Isa Almasih ma-makiak jo suwaro nan kuwaik, ”Oih Bapak! Ka dalam tangan Angkau Am-bo sarahkan diri Ambo!” Sasudah ba-kato nan bakcando itu, Baliau pun ma-ningga.
42023047	Kutiko kumandan pasukan ma-liyek apo nan lah tajadi, mako, inyo mamuji Allah. Sudah tu, inyo bakato, ”Batua, Baliau ko indak basalah!”
42023048	Urang banyak nan bi datang ka tampaik tu untuak mancaliak, lah bi maliyek apo nan tajadi. Inyo tu bi ba-baliak pulang, sambia bi manabuahi dadonyo.
42023049	Kasadonyo konco-konco arek Isa Almasih, tamasuak urang-urang padusi nan ma-ikuik-i Baliau sa-jak dari Galilea, bi tagak dari jauah, sarato bi maliyek kasadonyo tu.
42023050	-
42023051	Ado surang urang nan banamo Yusuf, nan barasa dari kota Arimatea di nagari Yudea. Inyo adolah surang urang nan elok, nan di-aromaik-i dek urang, sarato nan sadang mananti-nan-tikan Karajaan Allah. Biyapun inyo anggota Mahkamah Ugamo, tapi, inyo indak satuju doh jo kaputusan, sarato jo tindakkan mahkamah tu.
42023052	Yusuf ko payi mangadauk Pilatus, sarato ma-mintak supayo mayik Isa Almasih, di-sarahkan kabake inyo.
42023053	Kamudian, inyo manurunkan mayik Isa Almasih dari kayu salib, sudah tu, inyo bung-kuih jo kain kapan nan dari lenan. Sa-sudah tu inyo latakkan di dalam ku-buaran, nan dibuwek di dalam bukik batu-- kubuaran tu alun panah lai di-pagunokan.
42023054	Ari tu, ari Jumaik; nan ari Sabat lah ampia ka mulai.
42023055	Urang-urang padusi nan samo-samo datang jo Isa Almasih dari Ga-lilea, bi payi manuruikkan Yusuf, sa-rato bi maliyek kubuaran tu. Inyo tu bi maliyek pulo baa bana mayik Isa Almasih dilatakkan dalam kubuaran.
42023056	Kamudian, inyo tu bi pulang, sudah tu, bi mampasiyaukkan sagalo ramu-an, sarato jo minyak arun, untuak pa-minyak-i mayik Isa Almasih. Di ari Sabat, inyo tu bi baranti ba-karajo, untuak mamatuahi paratua-ran ugamo Yahudi.
42024001	Di ari Akaik, subuah-subuah buto, urang-urang padusi tu bi payi ka kubuaran, mambawok sa-galo ramuan nan lah inyo sadiyokan.
42024002	Di kubuaran tu, inyo tu bi maliyek batu panyawok pintu kubua tu, lah ta-golek.
42024003	Sudah tu, inyo tu bi masuak ka dalam kubuaran tu, tapi, inyo tu indak bi manamukan mayik Tuhan Isa Almasih di sinan tu.
42024004	Samantaro inyo tu bi tagak di sinan tu, sarato bi tapa-na mamikiekan kajadian tu, indak di-sangko-sangko, ado duwo urang nan bapakaian bakilau-kilauan, tagak da-kek inyo tu.
42024005	Inyo tu bi mati katakuik-an, sudah tu, inyo bi sujuik sampai ka tanah, samantaro kaduwo urang tu bakato kabake inyo tu, ”Baa mangko angkau bi mancari urang nan iduik di antaro urang nan mati?
42024006	Baliau in-dak ado lai di siko. Baliau lah iduik baliak! Kana-ilah apo nan lah Baliau katokan kabake angkau, sawakatu Baliau sadang di Galilea juwo lai,
42024007	baraso, ’Anak Manusia musti disarah-kan kabake urang-urang nan badoso, sudah tu, disalibkan, sarato di ari nan katigo Baliau ka iduik baliak.’ ”
42024008	Mako, bi takanalah dek urang-urang pa-dusi tu, kato-kato Isa Almasih tu
42024009	Sasudah babaliak dari kubuaran tu, inyo tu bi man-curitokan, kasadonyo kajadian tu kabake kasabaleh rasul, sarato kabake sadonyo pa-ngikuik nan lainnyo.
42024010	Urang-urang padu-si, nan ma-agiah tawu kasadonyo tu kabake pangikuik-pangikuik Isa Almasih, iyolah: Maryam Magdalena, Yohana, Maryam mandeh Yakobus, sarato jo urang-urang pa-dusi nan lainnyo, nan samo-samo jo inyo tu
42024011	Tapi, rasul-rasul tu bi manyangko, urang-urang padusi tu hanyo mancuritokan nan indak-indak. Inyo tu indak bi picayo doh jo curito urang-urang padusi tu.
42024012	Tapi, nan Petrus inyo bae tagak, sarato balari ka ku-buaran tu. Sambia mambungkuak, inyo mancaliak ka dalam, tapi, hanyo kain ka-pan sajonyo nan ado di sinan tu. Petrus taca-ngang sangaik, sudah tu, inyo babaliak pu-lang, sarato batanyo-tanyo di dalam atinyo, tantang apo nan lah tajadi.
42024013	Di ari tu juwo, ado duwo urang pangikuik Isa Almasih, nan sadang dalam pajalanan ka sabuwah kampuang nan banamo Emaus, nan kiro-kiro sa-baleh kilo jaraknyo dari Yerusalem.
42024014	Sambia bajalan, inyo tu bi mancu-ritokan tantang sagalo kajadian nan lah tajadi tu.
42024015	Samantaro inyo tu bi bacurito, sarato bi batuka pandapek, tibolah Isa Almasih, sarato bajalan sa-mo-samo jo inyo tu.
42024016	Inyo tu layi bi maliyek Isa Almasih, tapi, ado sasu-atu nan mambuwek inyo tu indak bi tawu, baraso Urang tu adolah Isa Al-masih.
42024017	Mako, Isa Almasih bakato, ”Apo tu nan angkau bi pakecekkan samantaro bajalan ko?” Inyo tu bi baranti bajalan, jo ro-man muko bakcando urang sadiah.
42024018	Sudah tu, salah surang dari inyo tu, nan banamo Kleopas, batanyo ka-bake Isa Almasih, ”Mungkin, Angku surang sajolah urang asiang di Yeru-salem, nan indak tawu tantang kaja-dian, nan tajadi di sinan tu babarapo ari nan lapeh?”
42024019	Isa Almasih batanyo, ”Kajadian apo tu?” Inyo tu bi manjawauk, ”Kajadian nan tajadi, taradok Isa Almasih urang dari Nazaret tu, Baliau tu adolah Na-bi. Kato-kato Baliau, sarato jo sagalo pabuatan Baliau, sangaik bakuwaso biya manuruik pandangan Allah, atau pun manuruik pandangan kasa-donyo urang.
42024020	Imam-imam kapalo, sarato jo pamimpin-pamimpin banso kito, manyarahkan Baliau untuak ka di-ukun mati, mako, urang-urang tu bi manyalibkan Baliau!
42024021	Padohal ka-mi bi ma-arokkan, baraso Baliau-lah nan ka malapehkan banso Israel! Nan ari ko, adolah ari nan katigo sajak da-ri kajadian tu.
42024022	Ciyek lai pulo, ba-barapo urang padusi dari piyak kami, lah mambuwek kami bi takajuik. Su-buah-subuah buto, inyo tu lah bi payi ka kubuaran,
42024023	tapi, indak bi mana-mukan mayik Baliau di sinan tu. Su-dah tu, inyo tu bi babaliak, sarato bi bakato, baraso inyo tu bi maliyek ma-lekaik, nan malekaik-malekaik tu bi bakato, baraso Isa Almasih lah iduik baliak.
42024024	Mako, babarapo urang da-ri kami, bi payi ka kubuaran, sarato mandapati, baraso apo nan dikatokan dek urang-urang padusi tu, iyo batua bakcando itu, hanyo sajo inyo tu in-dak bi manampak Isa Almasih.”
42024025	Sudah tu, Isa Almasih bakato ka-bake inyo tu, ”Angkau iyo sabana bi pandie! Talampau sulik ati angkau un-tuak mampicayo-i, sagalo sasuatu nan lah dikatokan dek nabi-nabi!
42024026	Indak-koh Rajo Panyalamaik tu musti ma-nangguangkan sansaro talabiah dulu, sudah tu, barulah Inyo mancapai ka-muliyaan?”
42024027	Kamudian, Isa Almasih manarangkan kabake inyo tu, apo nan tatulih di dalam kaciyek-annyo Alkitauk tantang diri Baliau, muloi dari kitauk-kitauk Musa, sarato jo ki-tauk nabi-nabi.
42024028	Samantaro itu, inyo tu lah ampia ka dakek ka kampuang nan inyo tuju. Isa Almasih mambuwek sa-olah-olah niyo ka bajalan taruih,
42024029	tapi, inyo tu bi manahani Baliau, sarato bi baka-to, ”Bamalam sajolah Angku di tam-paik kami, nan kiniko ari lah ampia malam, sarato lah muloi kalam pulo.” Mako, Isa Almasih masuak untuak ba-malam di tampaik inyo tu.
42024030	Pado wa-katu duduak makan samo-samo jo inyo tu, Isa Almasih ma-ambiak roti, sara-to mangucauk syukur kabake Allah, sarato mambalah-balah roti tu jo ta-ngan Baliau, sudah tu mambarikannyo kabake pangikuik-Nyo tu.
42024031	Kamudi-an, barulah pangikuik-Nyo tu bi tawu, baraso Urang tu adolah Isa Almasih. Tapi, Baliau lah ma-ilang, indak nam-pak lai dek inyo tu.
42024032	Mako, inyo tu bi bakato sasamo inyo, ”Kan sangaik gabuaknyo ati kito, kutiko Baliau ma-ngecek jo kito di tangah jalan, sarato manarangkan isi Alkitauk kabake ki-to, iyo ndak?”
42024033	Sakutiko tu juwo inyo tu bi tagak, sudah tu babaliak ka Yerusalem. Di sinan tu, inyo tu bi mandapek-i kasa-baleh pangikuik Isa Almasih, sadang bi bakumpua samo-samo jo nan lain bagai.
42024034	Inyo tu bi bakato, ”Iyo ba-tua, Tuhan lah iduik baliak! Baliau lah manampakkan diri Baliau kaba-ke Simon!”
42024035	Mako, kaduwo urang pangikuik Isa Almasih nan baru tibo tu, bi man-curitokan pangalaman inyo dalam pa-jalanan, sarato baa caro mangko inyo sampai bi tawu, baraso Baliau tu ado-lah Tuhan, kutiko Baliau mambalah-balah roti.
42024036	Samantaro inyo tu sadang bi ba-curito juwo lai, indak disangko-sang-ko, Isa Almasih lah tagak di tangah-ta-ngah inyo tu, sarato jo mangucaukkan, ”Assalamu alaikum!”
42024037	Inyo tu bi takajuik, sarato jo kata-kuik-an, dek karano, inyo tu bi manyang-ko, inyo tu bi maliyek antu.
42024038	Tapi, Isa Almasih bakato, ”Baa mangko angkau bi tabik takuik? Baa mang-ko timbua ragu-ragu di ati angkau?
42024039	Liyeklah tangan Ambo ko, sarato li-yeklah kaki Ambo. Katawu-ilah, ba-raso iyo sabana-bananyo Ambo ko! Awailah, paratikanlah, dek karano, antu indak badagiang, sarato indak batulang doh, bakcando nan angkau liyek di Ambo ko.”
42024040	Isa Almasih bakato baitu, sam-bia mampaliyekkan kabake inyo tu, tangan, sarato jo kaki Baliau.
42024041	Nan samantaro inyo tu, alun juwo lai bi picayo, dek karano kagadangan ati, sarato dek bi tacangang, mako, Isa Almasih batanyo kabake inyo tu, ”La-yi adokoh angkau bi mampunyoi nan ka dimakan di siko?”
42024042	Inyo tu mam-barikan kabake Baliau, sakarek ikan bagoreang.
42024043	Isa Almasih ma-ambiak ikan tu, sudah tu, Baliau makan di adok-an inyo tu.
42024044	Sasudah tu, Baliau bakato kaba-ke inyo tu, ”Ikolah sagalo parkaro nan lah Ambo agiah tawu kabake angkau, kutiko Ambo sadang ado juwo lai sa-mo-samo jo angkau: baraso, satiyok apo nan lah tatulih tantang diri Am-bo, di Kitauk-kitauk Musa, di Kitauk Nabi-nabi, sarato jo di Kitauk Zabur, kasadonyo tu musti tajadi.”
42024045	Kamudian, Isa Almasih mambu-kakkan pikieran inyo tu, supayo bi ma-ngarati mukasuik isi Alkitauk.
42024046	Sudah tu, Baliau bakato kabake inyo tu, ”Di Alkitauk lah tatulih, baraso Rajo Panyalamaik tu musti manang-guang sansaro, sarato musti iduik ba-liak dari kamatian di ari nan katigo.
42024047	Ciyek lai pulo, baraso ateh namo Rajo Panyalamaik tu, mustilah diba-ritokan kabake sagalo banso, baraso manusia musti bi batobaik, nan ba-raso Allah ka ma-ampuni doso. Nan kaba tu musti dibaritokan muloi da-ri Yerusalem.
42024048	Angkau adolah sasi dari kasadonyo tu.
42024049	Ambo sandiri ka mangirin kabake angkau, apo nan lah dijanjikan dek Allah Bapak. Tapi, angkau musti tatauk mananti di ko-ta ko, sampai kuwaso nan dari Allah marawok-i angkau.”
42024050	Sasudah tu, Isa Almasih mamba-wok pangikuik-pangikuik-Nyo tu kalu-wa kota, sampai dakek Betania. Di si-nan tu, Baliau ma-angkek tangan-Nyo, sarato mambarakaik-i pangikuik-pa-ngikuik-Nyo tu.
42024051	Samantaro Baliau sadang mambarakaik-i pangikuik-pa-ngikuik-Nyo tu, Baliau ta-angkek ka sarugo, sarato tapisah dari pangikuik-pangikuik-Nyo tu.
42024052	Urang-urang tu bi sujuik manyambah Isa Almasih, kamudian, bi babaliak ka Yerusa-lem, jo ati nan sangaik basukocito,
42024053	sarato taruih mamuji-muji Allah di Baithullah.
43001001	Pado mulonyo, sabalun dunia ko dijadikan, nan Kalimathullah, lah ado juwo. Kalimathullah tu, ado samo-samo jo Allah, nan Kalimathullah tu, adolah Allah.
43001002	Sajak samulo, Kalimathullah tu samo-samo jo Allah.
43001003	Sagalo sasuatu dijadikan malalui Kalimathullah, sarato dari sagalo nan ado, indak ciyek juwo doh nan dijadikan, jikok indak dek Kalimathullah.
43001004	Kalimathullah tu, tampaik asa iduik, nan iduik tu mambari tarang kabake manusia.
43001005	Tarang tu bacahayo di nan kalam, nan galok kalam, indak ka dapek doh nak mamudua-inyo.
43001006	Tibolah urang nan di-utuih dek Allah, Yahya namonyo.
43001007	Inyo di-utuih untuak mambaritokan Tarang tu, supayo kasadonyo urang bi picayo.
43001008	Indak inyo doh, nan Tarang tu, inyo hanyo mambaritokan.
43001009	Tarang nan sabana Tarang, nan manarangi kasadonyo urang, lah turun ka muko bumi.
43001010	Kalimathullah, lah ado di dunia, dunia dijadikan malalui Kalimathullah, tapi, dunia indak tawu doh jo Kalimathullah tu.
43001011	Kalimathullah tu datang ka nagari Baliau sandiri, tapi, banso Baliau indak manarimo Baliau.
43001012	Tapi, ado juwo urang nan lai niyo manarimo Baliau, sarato bi picayo kabake Baliau, urang-urang tu, Baliau bari hak manjadi anak-anak Allah,
43001013	nan dilayiekan indak doh dari manusia, dek karano, iduik nan baru tu, dari Allah asanyo.
43001014	Kalimathullah, lah manjadi manusia, Baliau tingga di tangah-tangah kito, nan kito lah bi maliyek kabasaran Baliau. Kabasaran tu, Baliau tarimo sabagai Anak Tungga Allah Bapak. Malalui Baliau, kito dapek maliyek Allah, sarato marasokan kasiah-Nyo kabake kito.
43001015	Yahya datang sabagai sasi Baliau, Yahya mangatokan: ”Ikolah Baliau nan ambo katokan: Baliau labiah kudian tibo daripado ambo, tapi, Baliau labiah mulie daripado ambo, dek karano, sabalun ambo ado, nan Baliau lah ado juwo.”
43001016	Baliau sangaik paibo, Baliau indak anti-antinyo mambarakaik-i kito.
43001017	Paratuaran Kitauk Taurat, kito tarimo malalui Musa. Tapi, kasiah sarato jo katuluihan ati Allah, dinyatokan malalui Isa Almasih.
43001018	Indak surang juwo doh urang nan lah panah maliyek Allah, salain Anak Tungga Allah Bapak, nan sahakikaik jo Baliau, sarato nan arek sangaik jo Allah Bapak. Baliau-lah nan manyatokan Allah Bapak kabake kito.
43001019	Panguwaso-panguwaso Yahudi di Yerusalem, manyuruah imam-imam, sa-rato jo urang-urang Lewi, bi payi kabake Yahya, sarato mananyokan kabake inyo, ”Angkau ko siya nan sabananyo?”
43001020	Yahya mangaku jo sacaro taruih tarang, ”Nan ambo ko, indak Rajo Panyalamaik doh.”
43001021	Mako, urang-urang tu bi batanyo kabake Yahya, ”Jikok baitu, angkau ko siya nan sabananyo? Apokoh ang-kau Elia?” Yahya manjawauk, ”Indak.” Urang-urang tu bi batanyo pulo ba-liak ”Apokoh angkau nabi nan kami tunggu-tunggu?” Yahya manjawauk, ”Indak.”
43001022	Mako, urang-urang tu bi bakato kabake Yahya, ”Jikok baitu, katokan-lah kabake kami, siya angkau nan sa-bananyo, supayo kami dapek mambari jawaukban, kabake urang-urang nan manyuruah kami. Apo jawauk angkau tantang diri angkau sandiri?”
43001023	Yahya manjawauk, ”Ambolah urangnyo, nan lah dikatokan dek Nabi Yesaya: ’Urang nan ba-imbau-imbau di padang pasie: Ratokanlah jalan untuak Tuhan.’ ”
43001024	Urang-urang nan di-utuih dek urang Farisi tu,
43001025	bi batanyo, ”Jikok angkau indak Rajo Panyalamaik, in-dak Elia, indak pulo doh nabi, baa mangkonyo angkau mampamandi-kan urang?”
43001026	Yahya manjawauk, ”Ambo mam-pamandikan urang jo ayie. Tapi, di ta-ngah-tangah angkau, ado Baliau nan indak tantu dek angkau.
43001027	Baliau ti-bo labiah kudian daripado ambo, ta-pi, untuak ka mambukak tali tarom-pa-Nyo sajo, ambo ko urang nan indak patuik.”
43001028	Kasadonyo tu tajadi di Betania, di arah nan ka Ujuang dari Sungai Yordan, tampaik Yahya mampaman-dikan urang.
43001029	Bisuak arinyo, Yahya maliyek Isa Almasih datang kabake inyo. Mako, inyo bakato, ”Liyeklah, itulah Anak Domba Allah nan ka ma-apuih doso dunia.
43001030	Baliau-lah nan ambo kato-kan, nan tibo labiah kudian daripado ambo, tapi, Baliau labiah mulie dari-pado ambo, dek karano, sabalun am-bo layie, nan Baliau tu lah ado juwo.
43001031	Sabalunnyo, Baliau tu indak tan-tu pulo doh dek ambo. Padohal, am-bo datang mampamandikan urang jo ayie, supayo umaik Israel buliah bi ta-wu jo Baliau.”
43001032	Nan Yahya, mambari pulo panga-kuan nan bakcando iko, ”Ambo ma-nampak Roh Allah turun dari langik bakcando buruang parapati, sudah tu inggok kabake Baliau.
43001033	Kutiko itu, ambo alun tawu lai siya Baliau. Tapi, Allah nan manyuruah ambo mampa-mandikan urang jo ayie, lah bakato kabake ambo, ’Jikok angkau manam-pak Roh Allah turun, sudah tu, ing-gok kabake surang urang, mako, Inyo lah nan ka mampamandikan urang jo Roh Allah.’ ”
43001034	Yahya bakato, ”ambo lah maliyek-Nyo jo mato ambo sandiri. Nan ambo mambari pangakuan, bara-so Baliau tu, adolah Anak Allah.”
43001035	Bisuak arinyo, Yahya sarato jo duwo urang pangikuiknyo, lah tibo pulo baliak di tampaik tu.
43001036	Kutiko inyo manampak Isa Almasih lalu, mako, inyo bakato, ”Li-yeklah! Itulah Anak Domba Allah.”
43001037	Kaduwo urang pangikuik Yahya, mandanga kato-kato tu, mako, inyo tu bi payi pulo manuruikkan Isa Almasih.
43001038	Isa Almasih ma-engong ka balakang, sarato manampak urang nan baduwo tu sadang manuruikkan Baliau. Baliau batanyo, ”Apo nan angkau cari?” Inyo tu bi manjawauk, ”Rabi, dima Rabi tingga?” ('Rabi' tu, aratinyo ado-lah guru.)
43001039	Isa Almasih manjawauk, ”Kamari-lah, caliak sandirilah dek angkau.” Inyo tu bi payi jo Isa Almasih, sarato bi mali-yek dima Baliau tingga. Kutiko tu ari lah pukua ampek sanjo. Di ari tu, inyo tu bi tingga di sinan tu samo-samo jo Baliau.
43001040	salah surang dari urang nan badu-wo tu, nan lah mandanga apo nan di-katokan dek Yahya, nan kamudian payi manuruikkan Isa Almasih, adolah An-dreas, karek-an Simon Petrus.
43001041	Basica-pek Andreas payi mancari Simon karek-annyo, sarato bakato, ”Kami lah basuwo jo Almasih, (Mesias)!” (Mesias samo ara-tinyo jo Almasih, nan aratinyo adolah: Rajo Panyalamaik.)
43001042	Andreas payi ma-antakan Simon kabake Isa Almasih. Isa Almasih mancaliak kabake Simon, sudah tu Baliau bakato, ”Angkau Simon, anak Yahya. Angkau ka dinamokan si Kefas.” (Kefas samo tu jo Petrus, arati-nyo adolah: gunuang batu.)
43001043	Bisuak arinyo, Isa Almasih lah ma-mutuihkan untuak ka payi ka Galilea. Baliau basuwo jo Filipus, sarato baka-to kabake inyo, ”Molah payi jo Ambo!”
43001044	Filipus barasa dari Betsaida, iyolah nagari tampaik tingga Andreas, sara-to jo Petrus.
43001045	Filipus batamu jo Na-tanael, sarato jo bakato kabake inyo, ”Kami lah basuwo jo Urang nan dika-tokan dek Musa dalam Kitauk Taurat, nan lah dibaritokan dek nabi-nabi. Baliau tu adolah Isa Almasih dari Na-zaret, anak dek Yusuf.”
43001046	Tapi, Natanael batanyo, ”Apokoh mungkin, sasuatu nan baiak datang-nyo dari Nazaret?” Filipus manjawauk, ”Kamarilah, ca-liak sandiri lah dek angkau.”
43001047	Isa Almasih manampak Natana-el datang, sarato bakato tantang Na-tanael, ”Liyeklah, ikolah urang Isra-el nan sabananyo. Indak ado doh nan duto di dirinyo.”
43001048	Natanael batanyo kabake Isa Almasih, ”Baa tu mangkonyo Angkau tawu tantang diri ambo?” Isa Almasih manjawauk, ”Sabalun Filipus ma-imbau angkau, Ambo lah manampak angkau di bawah batang kayu aro tu.”
43001049	Natanael bakato, ”Angku Guru, Angkau adolah Anak Allah! Angkau adolah Rajo umaik Israel!”
43001050	Isa Almasih bakato, ”Dek karano Ambo lah mangatokan, baraso Ambo lah manampak angkau di bawah ba-tang kayu aro tu, itu mangkonyo ang-kau picayo, iyo ndak? Isuak, angkau ka maliyek sagalo parkaro nan labiah lu-wa biaso daripado itu!”
43001051	Isa Almasih bakato pulo, ”Sungguah, picayolah, angkau ka maliyek langik tabukak, sarato ka maliyek malekaik-malekaik Allah turun nayiak manamui Anak Manusia.” YAHYA
43002001	Duwo ari kamudian, ado alek kawin di kota Kana di Galilea, nan mandeh Isa Almasih ado pulo di sinan tu.
43002002	Isa Almasih sarato jo Pangi-kuik-pangikuik-Nyo, di-undang pulo ka alek kawin tu.
43002003	Kutiko ayie anggur lah abih, mandeh Isa Almasih baka-to kabake Baliau, ”Urang nan baralek ko, ayie anggurnyo lah abih.”
43002004	Isa Almasih manjawauk, ”O biyai, jan disuruah pulo Ambo lai untuak mampabuwek sasuatu. Alun tibo lai masonyo Ambo untuak manyatokan diri.”
43002005	Tapi, mandeh Isa Almasih bakato kabake palayan-palayan, ”Karajokan sajolah apo nan Inyo katokan kaba-ke angkau.”
43002006	Di sinan tu ado anam buwah tam-paik ayie, nan disadiyokan untuak kaparaluan pambasuahan manuruik adaik Yahudi. Satiyok-tiyok tampaik ayie tu, isinyo ado kiro-kiro saratuih liter.
43002007	Isa Almasih bakato kabake pala-yan-palayan tu, ”Isilah kasadonyo tam-paik ayie tu jo ayie matah .” Palayan-pa-layan tu bi ma-isinyo sampai panuah.
43002008	Sudah tu, Isa Almasih bakato kabake inyo tu ”Kiniko, cubolah ambiak ayie tu agak saketek, sarato paliyekkanlah kabake juwaro alek.” Palayan-pala-yan tu mambawok ayie tu kabake ju-waro alek,
43002009	nan juwaro alek tu man-cubo mangicok ayie nan lah barubah manjadi ayie anggur. Inyo indak tawu doh dari ma datangnyo ayie anggur tu, hanyo palayan-palayan nan ma-isikan ayie tu sajolah nan tawu. Mako, juwa-ro alek tu payi mandakek-i marapulai,
43002010	sarato bakato kabake inyo, ”Biaso-nyo, urang ma-edangkan ayie anggur nan paliang lamak labiah dulu, nan ji-kok tamu-tamu lah bi puweh minun, barulah di-edangkan ayie anggur nan biaso. Tapi, nan angkau sampai kini-ko, ado juwo lai manyadiyokan ayie anggur nan paliang lamak!”
43002011	Itulah mukjizat nan partamu sa-kali nan dipabuwek dek Isa Almasih. Baliau mampabuwek mukjizat tu di kota Kana di Galilea. Jo mukjizat tu, Baliau lah manyatokan kabasaran-Nyo. Mako, pangikuik-pangikuik Ba-liau bi picayo kabake Baliau.
43002012	Sasudah tu Isa Almasih payi ka Kapernaum, samo-samo jo mandeh Baliau, jo dunsanak-dunsanak Baliau, sarato jo pangikuik-pangikuik Baliau. Inyo tu bi di sinan tu salamo baba-rapo ari.
43002013	Kutiko Ari Rayo Paskah urang Ya-hudi lah ka dakek, Isa Almasih payi ka Yerusalem.
43002014	Tibo di Baithulmukadis di Yerusalem, tasuwolah dek Baliau urang-urang panggaleh jawi, domba, sarato jo buruang parapati, ado pulo urang-urang nan tukang tuka-i pitih bi duduak di sinan tu.
43002015	Isa Almasih mambuwek sabuwah cambuik dari ta-li, sudah tu, Baliau usie kasadonyo bi-natang taranak tu dari dalam Baithul-mukadis, biya domba atau pun jawi. Meja-meja tukang tuka-i pitih, Baliau tunggang baliakkan, sainggo pitih inyo tu lah bi baserak kian kumari.
43002016	Sudah tu, Baliau bakato kabake urang nan manjuwa buruang parapati, ”Angkek-lah kasadonyo ko dari siko. Jan dija-dikan Rumah Bapak Ambo untuak tampaik manggaleh!”
43002017	Mako, bi ta-kanalah dek pangikuik-pangikuik Baliau, ayaik di Alkitauk nan manga-tokan bakcando iko, ”Cinto Ambo un-tuak Rumah Angkau yo Allah, ma-anguihkan ati Ambo.”
43002018	Panguwaso-panguwaso Yahudi bi bangih kabake Isa Almasih, inyo tu bi bakato, ”Cubolah buwek mukjizat, sa-bagai tando dek kami, baraso Angkau punyo hak batindak bakcando iko.”
43002019	Isa Almasih manjawauk, ”Run-tuahilah Baithulmukadis ko, nan dalam maso tigo ari, Ambo ka mamba-ngunnyo baliak.”
43002020	Mako, urang Yahudi tu bi baka-to, ”Ampek puluah anam tawun la-monyo urang mambangun Baithul-mukadis ko. Apokoh iyo Angkau ka mambangunnyo baliak dalam maso tigo ari?”
43002021	Tapi, Baithulmukadis nan dimu-kasuikkan dek Isa Almasih, adolah tubuah-Nyo sandiri.
43002022	Jadi, kamudi-an, kutiko Isa Almasih lah iduik ba-liak sasudah mati, mako, bi takana-lah dek pangikuik-pangikuik Baliau, baraso nan tajadi tu, lah panah Baliau katokan. Mako, bi picayolah inyo tu kabake apo nan tatulih di Alkitauk, sarato kabake apo nan lah dikatokan dek Isa Almasih.
43002023	Samantaro Isa Almasih sadang di Yerusalem, di kutiko Ari Rayo Pas-kah, sambuah urang nan bi picayo kabake Baliau, dek karano lah bi ma-liyek sagalo mukjizat nan dipabuwek dek Baliau.
43002024	Tapi, Isa Almasih san-diri indak picayo doh kabake urang-urang tu, dek karano Baliau dapek mangatawui isi ati kasadonyo urang.
43002025	Indak paralu doh urang ma-agiah tawu kabake Baliau, tantang siapo pun juwo, dek karano Baliau sandi-ri tawu, apo nan ado di dalam ati manusia. YAHYA
43003001	Ado surang urang malin ugamo Yahudi, dari lingkuangan urang Farisi, nan banamo Nikode-mus.
43003002	Pado suatu malam, inyo da-tang kabake Isa Almasih, sarato jo bakato, ”Angku Guru, kami tawu, baraso Angkau di-utuih dek Allah. Dek karano, indak surang juwo doh urang nan ka dapek mampabuwek mukjizat, bakcando nan Angkau pa-buwek, jikok Allah indak manyara-to-inyo.”
43003003	Isa Almasih manjawauk, ”Picayo-lah, indak ka surang juwo doh urang nan ka dapek manjadi umaik Kara-jaan Allah, jikok inyo alun dilayie-kan baliak.”
43003004	Nikodemus bakato kabake Isa Almasih, ”Dima pulo ka mungkin, urang nan lah gadang dapek dilayie-kan baliak? Apokoh dapek inyo masuak baliak ka dalam kanduangan mandeh-nyo, sarato dilayiekan baliak?”
43003005	Isa Almasih manjawauk, ”Sungguah, nan bana lah nan Ambo katokan ko: ji-kok urang indak dilayiekan dari ayie, sarato dari Roh Allah, mako, urang tu indak ka dapek doh masuak Karajaan Allah.
43003006	Manusia sacaro tubuah, dila-yiekan dek mandehnyo, tapi, sacaro ro-hani, inyo dilayiekan dek Roh Allah.
43003007	Jan tacangang, jikok Ambo manga-tokan: angkau kasadonyo musti dila-yiekan baliak.
43003008	Angin barambuih, ka-ma nan katuju dek inyo, angkau layi mandanga bunyinyo, tapi, nan ang-kau indak tawu, dari ma inyo datang sarato kama inyo payi. Baitu pulolah jo satiyok-tiyok urang nan dilayiekan dek Roh Allah.”
43003009	Nikodemus batanyo, ”Baa tu ca-ronyo, supayo dapek tajadi nan bak-cando itu?”
43003010	Isa Almasih manjawauk, ”Ang-kau kan guru dek urang Israel, ma-sokan angkau indak tawu?
43003011	Picayo-lah: kami bakato hanyo tantang apo nan kami katawui, nan kami mamba-rikan pangakuan hanyo tantang apo nan lah kami liyek. Tapi, angkau in-dak bi namuah picayo kabake apo nan kami katokan.
43003012	Angkau indak bi pi-cayo, jikok Ambo mancuritokan ka-bake angkau, tantang sagalo parkaro dunia. Dek karano itu, dima pulo ka mungkin angkau bi picayo, jikok Am-bo mancuritokan kabake angkau, tan-tang sagalo parkaro sarugo.
43003013	Indak surang juwo doh urang nan lah pa-nah nayiak ka sarugo, salain dari Inyo nan lah turun ka dunia, iyolah, Anak Manusia.
43003014	Samo jo bakcando Musa nan lah manenggikan ula timbago di padang gurun, baitu pulo, Anak Manusia mus-ti ditenggikan,
43003015	supayo kasadonyo urang nan bi picayo kabake Inyo, bi mandapek iduik sajati nan kaka.”
43003016	Dek karano, Allah sangaik ma-ngasiahi manusia di dunia ko, saing-go Baliau mambarikan Anak-Nyo nan tungga, supayo satiyok urang nan pi-cayo kabake Inyo indak binaso, tapi mandapek iduik sajati nan kaka.
43003017	Dek karano, Allah manyuruah Anak-Nyo ka dunia, indak ka untuak ma-adieli dunia doh, tapi, untuak ka manyala-maikkannyo.
43003018	Urang nan layi bi pi-cayo kabake Inyo, indak ka di-ukun. Tapi, urang nan indak bi picayo, inyo lah barado di bawah ukunan Allah, dek karano, inyo indak picayo kaba-ke Anak Tungga Allah.
43003019	Urang tu di-tuntuik basabauk tantang parkaro iko: Tarang lah datang ka dunia, tapi, ma-nusia labiah manyukoi nan kalam da-ripado nan tarang, dek karano, kala-kuan inyo tu jahek.
43003020	Satiyok urang nan babuwek jahek, jajok kabake ta-rang, inyo indak namuah datang ka-bake tarang, supayo kalakuannyo nan jahek indak kaliyatan.
43003021	Tapi, urang nan mangarajokan kahandak Allah, bi datang kabake tarang, supayo man-jadi nyato, baraso apo nan inyo pa-buwek tu, adolah manuruik kahan-dak Allah.
43003022	Sasudah tu, Isa Almasih sarato jo pangikuik-pangikuik-Nyo bi pa-yi ka Yudea. Baliau tingga sabanta di sinan tu samo-samo jo pangikuik-Nyo bagai, sarato jo mampamandi-kan urang.
43003023	-
43003024	pado wakatu itu, nan Yahya alun lai masuak pinjaro. Inyo mampamandikan urang di Ai-non, indak bara jauah doh dari Sa-lim, dek karano, di sinan tu banyak ayie. Urang bi tibo kabake inyo, un-tuak dipamandikan.
43003025	Babarapo urang pangikuik Yah-ya, muloi bi batangka jo urang Yahudi, tantang parkaro panyucian.
43003026	Mako, inyo tu bi payi kabake Yahya, sarato bi batanyo, ”Ngku guru, layi takana juwo lai dek angku, Urang nan samo-samo jo angku di subarang Sungai Yor-dan tu, nan angku tunjuakkan kabake kami dulu? Baliau kiniko mampaman-dikan urang pulo, sarato kasadonyo urang bi payi kabake Baliau!”
43003027	Yahya manjawauk, ”Manusia indak ka mampunyoi sabuwah alah juwo, ji-kok indak dibarikan dek Allah kabake inyo.
43003028	Angkau sandiri lah bi manda-nga, apo nan ambo katokan, ’Nan am-bo ko, indak Rajo Panyalamaik doh. Ambo ko di-utuih mandawului Baliau.’
43003029	Anak daro, adolah marapu-lai nan punyo. Nan kanti marapulai tu, hanyo tagak mangawani sajo, sa-rato jo mandangakan, nan inyo basu-kocito jikok mandanga suwaro mara-pulai. Baitu pulo tantang diri ambo. Nan kiniko ambo sangaik basukoci-to.
43003030	Baliau-lah nan musti samakin dimuliekan, nan ambo biyalah indak masuak etongan.”
43003031	Nan datang dari ateh, malabiahi dari sagalo-galonyo. Nan datang dari dunia, tamasuak urang dunia, sarato babicaro tantang sagalo parkaro du-nia. Baliau nan datang dari ateh ma-labiahi dari sagalo-galonyo.
43003032	Baliau mangatokan tantang apo nan lah Baliau liyek, sarato apo nan lah Baliau danga, tapi, indak surang juwo doh urang nan picayo kabake pangakuan Baliau.
43003033	Urang nan layi picayo ka-bake pangakuan Baliau tu, ma-akui, baraso Allah lah nan bana.
43003034	Dek ka-rano Baliau nan di-utuih dek Allah, mako Baliau-lah nan manyampaikan kato-kato dari Allah, dek karano Roh Allah lah dibarikan kabake Baliau sa-panuahnyo.
43003035	Allah Bapak manga-siahi Anak-Nyo, sarato lah manyarah-kan sagalo kuwaso kabake Anak-Nyo tu.
43003036	Urang nan layi picayo kabake Anak tu, ka mandapek iduik sajati nan kaka. Tapi, urang nan indak patuah kabake Anak tu, indak ka mandapek doh iduik sajati nan kaka tu. Urang tu ka di-ukun dek Allah untuak sala-mo-lamonyo. YAHYA
43004001	Urang-urang Farisi mandanga kaba, baraso Isa Almasih labiah banyak mandapek pangikuik, sara-to labiah banyak pulo mampamandi-kan urang daripado Yahya. (
43004002	Saba-nanyo, Isa Almasih sandiri indak ado doh mampamandikan, malainkan ha-nyo pangikuik-pangikuik-Nyo sajo nan mampamandikan urang.)
43004003	Kutiko Isa Almasih tawu, baraso urang-urang Farisi lah mandanga tantang parkaro itu, mako, Baliau barangkek dari Yu-dea babaliak ka Galilea.
43004004	Dalam pa-jalanan tu, Baliau musti malalui da-erah Samaria.
43004005	Mako, sampailah Isa Almasih di sabuwah kota di Samaria, nan banamo Sikhar, indak jauah doh dari tanah nan dulu dibarikan dek Yakub kabake anaknyo Yusuf.
43004006	Di si-nan tu ado sumua Yakub. Isa Alma-sih latiah sangaik dek sabauk pajalan-an, dek karano itu, Baliau duduak di tapi sumua. Kutiko itu, ari kiro-kiro pukua duwo baleh tangah ari.
43004007	-
43004008	Nan pangikuik-pangikuik Isa Almasih lah bi payi ka kota, untuak mambali nan ka dimakan. Kamudian, tibolah surang urang pa-dusi urang Samaria, nak ka ma-am-biak ayie. Isa Almasih bakato kaba-ke urang padusi tu, ”Amai, layi buliah Ambo mamintak ayie minun?”
43004009	Urang padusi Samaria tu manja-wauk, ”Angku urang Yahudi, ambo urang Samaria, baa mangko Angku mamintak ayie minun kabake ambo?” (Dek karano, urang-urang Yahudi in-dak ba-ubuangan jo urang Samaria.)
43004010	Isa Almasih manjawauk, ”Kok san-tano angkau tawu pambarian Allah, sarato layi tawu siya nan mamintak ayie minun kabake angkau, mako, lah musti angkau sandiri nan ka mamintak ayie minun kabake Inyo, nan Inyo ka mambarikan kabake angkau ayie un-tuak iduik, nan sabana iduik.”
43004011	Urang padusi tu bakato, ”Angku in-dak ado doh punyo timbo, nan sumua ko dalam sangaik. Dari ma Angku ka mandapekkan ayie nan ka untuak iduik tu?
43004012	Yakub, niniak muyang kami, lah mambarikan sumua ko untuak kami. Inyo sandiri ma-ambiak ayie minun-nyo dari sumua ko, baitu pulo anak-anaknyo, sarato jo binatang taranak-nyo. Apokoh Angku manyangko, Angku labiah basa daripado Yakub?”
43004013	Isa Almasih manjawauk, ”Urang nan maminun ayie ko, ka auih juwo baliak,
43004014	tapi, urang nan maminun ayie nan ka Ambo barikan, indak ka auih lai untuak salamo-lamonyo. Dek karano, ayie nan ka Ambo barikan tu, ka manjadi mato ayie di dalam diri-nyo, nan ka mamanca kaluwa, sarato ka mambawok dirinyo kabake iduik sajati nan kaka.”
43004015	Urang padusi tu bakato, ”Jikok baitu, Angku barilah ambo ayie tu, supayo ambo indak auih lai, sarato indak paralu lai babaliak ka siko, un-tuak ma-ambiak ayie.”
43004016	Isa Almasih bakato, ”Payilah, im-baulah apak anak angkau, sudah tu, babaliaklah ka mari.”
43004017	Urang padusi tu manjawauk, ”Am-bo indak ado doh ba-apak anak, ” Isa Almasih bakato, ”Iyo, batua tu nan angkau katokan tu.
43004018	Dek karano, angkau lah limo kali ba-apak anak, la-ki-laki nan iduik jo angkau kiniko, in-dak apak anak angkau tu doh.”
43004019	Urang padusi tu bakato, ”Kiniko ambo lah tawu, Angku adolah surang Nabi.
43004020	Niniak muyang kami manyam-bah Allah di ateh bukik ko, tapi, ban-so Angku bi mangatokan, baraso, ha-nyo di Yerusalem sajolah tampaiknyo urang manyambah Allah.”
43004021	Isa Almasih bakato kabake urang padusi tu, ”Picayolah, ka tibo masonyo, urang ka bi manyambah Allah Bapak, indak lai di ateh bukik ko, sarato in-dak pulo doh di Yerusalem.
43004022	Angkau urang-urang Samaria, bi manyambah apo nan indak tantu dek angkau, sa-dangkan kami urang Yahudi, bi ma-nyambah Baliau nan layi tantu dek kami, dek karano, kasalamaiktan da-tang dari urang Yahudi.
43004023	Tapi, ka ti-bo masonyo, sarato lah tibo kiniko, baraso, jo kuwaso Roh Allah urang ka bi manyambah Allah Bapak, sa-bagai Allah nan bana, bakcando nan di-inginkan dek Allah Bapak.
43004024	Dek karano, Allah tu adolah Roh, sarato hanyo jo kuwaso Roh Allah, urang-urang ko dapek bi manyambah Allah Bapak, dalam ka-adaan Baliau nan sa-sungguahnyo.”
43004025	Urang padusi tu bakato kaba-ke Isa Almasih, ”Ambo tawu, baraso Rajo Panyalamaik, (nan dinamokan Almasih,) Baliau ka datang. Jikok Ba-liau lah tibo, Baliau ka ma-agiah tawu sagalo sasuatu kabake kito.”
43004026	Isa Almasih bakato, ”Ambo-lah Urang-Nyo, Ambo nan kiniko sadang mangecek jo angkau ko.”
43004027	Pado wakatu itu, pangikuik-pa-ngikuik Isa Almasih lah bi babaliak. Inyo tu bi tacangang, dek maliyek Isa Almasih mangecek jo surang urang pa-dusi. Tapi, indak surang juwo doh da-ri inyo tu, nan batanyo kabake urang padusi tu, ”Apo nan paralu dek amai?” atau nan batanyo kabake Isa Almasih, ”Baa mangko Angku mangecek jo urang padusi tu?”
43004028	Mako, urang padusi tu maning-gakan pariyannyo di dakek sumua tu, sudah tu, inyo bagageh ka kota, sarato bakato kabake urang-urang nan di sinan tu,
43004029	”Molah kito liyek, ado Urang nan dapek manakok, tantang sagalo sasuatu nan lah ambo pabu-wek. Mungkinkoh Baliau tu nan Rajo Panyalamaik?”
43004030	Mako, urang-urang tu bi payi kaluwa kota, sudah tu, bi datang kabake Isa Almasih.
43004031	Samantaro itu, pangikuik-pangi-kuik Isa Almasih ma-ajak Baliau ma-kan. Inyo tu bi bakato, ”Angku Guru, makanlah Angku lai.”
43004032	Tapi, Isa Almasih manjawauk, ”La-yi ado makanan di Ambo, nan indak bi tantu dek angkau.”
43004033	Mako, pangikuik-pangikuik Baliau, bi batanyo sasamo inyo tu, ”Apokoh ado urang nan lah mambawok nan ka dimakan untuak Baliau?”
43004034	Mako, Isa Almasih bakato, ”Ma-kanan Ambo, adolah mangarajokan apo nan kahandak Baliau nan ma-utuih Ambo, sarato manyalasaikan karajo nan lah disarahkan dek Baliau kaba-ke Ambo.
43004035	Angkau bi mangatokan, ’Baraso ampek bulan lai tibo musin manuwai.’ Tapi, Ambo bakato kaba-ke angkau: Liyeklah, tinaman di pa-rak nan lah bi manguniang, lah patuik untuak dituwai!
43004036	Urang nan manu-wai, lah muloi manarimo upahnyo, sa-rato lah bi mangumpuakan asienyo, untuak iduik sajati nan kaka. Mako, urang nan mananam, sarato jo urang nan manuwai, buliah samo-samo ba-sukocito.
43004037	Batua juwo bak kato-kato pitatah, ’Nan iko mananam, nan la-innyo manuwai.’
43004038	Ambo manyuruah angkau bi payi manuwai, ka parak nan indak angkau doh nan mananaminyo. Urang lain nan lah bi bakarajo di si-nan tu, nan angkau bi mandapekkan asie usawo inyo tu.”
43004039	Sambuah urang Samaria pandu-duak kota tu, nan bi picayo kabake Isa Almasih, dek karano kato-kato da-ri urang padusi tu, nan bakcando iko, ”Baliau mangatokan kabake ambo, sa-galo sasuatu nan lah panah ambo pa-buwek.”
43004040	Mako, kutiko urang-urang Samaria tu bi batamu jo Isa Almasih, inyo tu bi sabana mamintak, supayo Baliau tingga samo-samo jo inyo tu. Dek karano itu, Isa Almasih barado di sinan tu salamo duwo ari.
43004041	Kamudian, labiah banyak lai urang nan bi picayo kabake Isa Almasih, dek karano apo nan Baliau ajakan kaba-ke urang-urang tu.
43004042	Inyo tu bi ba-kato kabake urang padusi tu, ”Kiniko kami bi picayo, indak lai dek karano apo nan angkau katokan kabake ka-mi, tapi, dek karano kami sandiri lah mandanga dari Baliau, sarato lah bi tawu, baraso Baliau tu iyo Panyala-maik dunia.”
43004043	Sasudah duwo ari barado di Si-khar, mako, Isa Almasih payi ka Ga-lilea.
43004044	Isa Almasih sandiri lah ma-ngatokan, ”Surang nabi indak ka di-aromaik-i doh di kampuangnyo san-diri.”
43004045	Tapi, kutiko Baliau tibo di Ga-lilea, urang-urang nan di sinan tu bi manyambuik Baliau jo sanang ati, dek karano, inyo tu bi barado di Yerusa-lem, kutiko Ari Rayo Paskah, sarato lah bi maliyek kasadonyo apo nan lah di pabuwek dek Isa Almasih.
43004046	Kamudian, Isa Almasih babaliak ka Kana di Galilea, di sinan tu dulu, Baliau panah ma-ubah ayie matah, man-jadi ayie anggur. Di kota tu, ado surang pagawai istano, nan anaknyo sadang sa-kik di Kapernaum.
43004047	Kutiko inyo man-danga kaba, baraso Isa Almasih lah ti-bo di Galilea dari Yudea, mako, inyo payi kabake Isa Almasih, sarato ma-mintak Baliau datang ka Kapernaum, untuak ka mancegakkan anaknyo nan lah ampia ka mati.
43004048	Isa Almasih ba-kato kabake inyo, ”Jikok angkau indak maliyek sagalo mukjizat, tantu angkau indak ka picayo.”
43004049	Pagawai istano tu bakato kaba-ke Baliau, ”Ndeh Angku, maringanilah Angku datang, sabalun anak am-bo tu mati.”
43004050	Isa Almasih bakato kabake inyo, ”Pulanglah, anak angkau tu lah ce-gak.” Urang tu sabana yakin jo kato-kato Isa Almasih, mako, inyo babaliak pu-lang.
43004051	Kutiko inyo sadang di tangah jalan, pisuruah-pisuruahnyo bi tibo manyonsongkan inyo, sarato mam-bawok kaba baraso anaknyo lah ce-gak.
43004052	Mako, inyo batanyo kabake pi-suruah-pisuruahnyo tu, pukua bara anaknyo tu cegak. Pisuruahnyo tu bi manjawauk, ”Kapatang, kiro-kiro pu-kua satu tangah ari, panyakik anak angku lah cegak.”
43004053	Mako, takanalah dek inyo, baraso di kutiko nan bak-cando itu pulolah, Isa Almasih baka-to kabake inyo, ”Anak angkau lah ce-gak.” Dek karano itu, inyo sarato jo kasadonyo kaluarganyo, bi picayo ka-bake Isa Almasih.
43004054	Itulah mukjizat nan kaduwo, nan dipabuwek dek Isa Almasih di Gali-lea, sajak sasudah Baliau tibo dari Yu-dea. YAHYA
43005001	Sasudah tu, ado ari rayo urang Yahudi, mako payilah Isa Almasih ka Yerusalem.
43005002	Di Yerusalem, di da-kek ”Pintu Domba, ” ado sabuwah ta-bek, nan dalam bahaso Ibrani dina-mokan Betesda. Di sinan tu ado limo buwah barando.
43005003	Di barando-baran-do tu, banyak urang sakik nan bi la-lok, ado nan buto, ado nan pincang, sarato ado nan lumpuah. [Kasadonyo urang-urang tu bi manantikan ayie tabek tu ka baguncang.
43005004	Dek karano ado wakatunyo malekaik Tuhan turun ka tabek tu, sarato mangguncangkan ayienyo. Siya urang sakik nan dawu-lu masuak ka tabek tu, di kutiko ayie-nyo baguncang, mako urang tu ka cegak dari sagalo sakik panyakik apo sajo nan di-idokkannyo.]
43005005	Di sinan tu, ado surang laki-laki nan lah sakik sa-lamo tigo puluah lapan tawun.
43005006	Kuti-ko Isa Almasih maliyek urang tu lalok di sinan tu, sarato dek karano Baliau lah tawu, baraso urang tu lah lamo sangaik sakik, mako, Baliau batanyo kabake urang tu, ”Layi namuahkoh angkau cegak?”
43005007	Urang nan sakik tu manjawauk, ”Layi Ngku, tapi indak ado urang nan ka manurunkan ambo ka dalam ta-bek ko, di kutiko ayienyo baguncang. Samantaro ambo basi-insuik ka da-kek tabek, urang lain lah masuak la-biah dulu.”
43005008	Mako, Isa Almasih bakato kabake urang tu, ”Jagolah, angkeklah tam-paik lalok angkau, sarato bajalanlah.”
43005009	Sakutiko tu juwo urang tu cegak. Ma-ko, inyo angkeklah tampaik laloknyo, sudah tu inyo bajalan. Tapi, ari tu adolah Ari Sabat.
43005010	Dek karano itu, pamimpin-pamimpin urang Yahudi bi bakato kabake urang nan ba-ru cegak tu, ”Ari ko adolah ari Sabat. Angkau indak buliah doh ma-angkek tampaik lalok angkau.”
43005011	Tapi, inyo manjawauk, ”Urang nan mancegakkan ambo cako nan manyu-ruah ma-angkek tampaik lalok ambo, sarato manyuruah ambo bajalan.”
43005012	Pamimpin-pamimpin urang Yahu-di tu bi batanyo, ”Siya tu urangnyo, nan manyuruah ma-angkek tampaik lalok angkau, sarato nan manyuruah bajalan?”
43005013	Tapi, urang nan lah cegak tu, indak tawu doh jo urang nan mancegakkan-nyo, dek karano, Isa Almasih lah ma-ilang di antaro urang nan banyak tu.
43005014	Kamudian, Isa Almasih basuwo jo urang tu di dalam Baithullah, sa-rato bakato kabake urang tu, ”Kiniko angkau lah cegak. Jan babuwek doso juwo lai, supayo jan tajadi nan labiah buruak taradok angkau.”
43005015	Mako, payilah urang tu kaluwa, sudah tu, inyo mancuritokan kaba-ke pamimin-pamimpin urang Yahu-di, baraso Isa Almasih-lah nan man-cegakkan inyo.
43005016	Nan dek karano itu, pamimpin-pamimpin urang Yahudi, bi ba-usawo nak ka ma-aniayo Isa Almasih, dek karano Baliau mance-gakkan urang di ari Sabat.
43005017	Tapi, Isa Almasih bakato kabake inyo tu, ”Bapak Ambo tatauk bakarajo sampai kiniko, nan Ambo pun ka tatauk pulo bakarajo.”
43005018	Kato-kato Isa Almasih tu, mambu-wek pamimpin-pamimpin urang Ya-hudi samakin ba-usawo nak ka mam-bunuah Baliau. Inyo tu bi bamukasuik bakcando itu, indak hanyo dek ka-rano Isa Almasih malangga paratua-ran ugamo tantang ari Sabat sajo doh, tapi, dek karano Baliau mangatokan pulo, baraso Allah tu adolah Bapak Baliau, ba-arati Baliau manyamokan diri Baliau jo Allah.
43005019	Isa Almasih manjawauk kecek urang-urang tu bakcando iko, ”Pica-yolah, Anak indak ka dapek doh mam-pabuwek sasuatu jo kuwaso-Nyo san-diri. Inyo hanyo mampabuwek, apo nan lah Inyo liyek, nan dipabuwek dek Bapak-Nyo. Dek karano, apo nan lah dipabuwek dek Bapak, itu pulo-lah nan dipabuwek dek Anak.
43005020	Dek karano Bapak mangasiahi Anak, nan Baliau manunjuakkan kabake Anak sagalo sasuatu nan Baliau pabuwek sandiri. Malahan Bapak ka manun-juakkan kabake Anak, sagalo pabu-atan nan labiah luwa biaso, saing-go angkau bi tacangang.
43005021	Bapak, Baliau tu ma-iduikkan urang mati, sa-rato mambarikan kabake urang-urang tu iduik sajati nan kaka. Baitu pulo Anak, Inyo ka mambarikan iduik nan kaka, kabake urang nan lai namuah dibari-Nyo iduik.
43005022	Bapak sandiri indak ka ma-adieli siapo pun juwo. Sa-galo kakuwasoan untuak ma-adieli urang, lah Baliau sarahkan kabake Anak,
43005023	supayo kasadonyo urang bi ma-aromaik-i Anak, bakcando inyo tu bi ma-aromaik-i Bapak. Urang nan in-dak ma-aromaik-i Anak, ba-arati in-dak pulo ma-aromaik-i Bapak nan ma-utuih Anak.
43005024	Nan sabananyolah nan Ambo katokan ko: Urang nan layi mampa-ratikan kato-kato Ambo, sarato layi picayo kabake Baliau nan ma-utuih Ambo, mako, urang tu ka mandapek iduik sajati nan kaka. Nan inyo in-dak ka di-ukun, inyo lah ta-inda da-ri mauik, sarato mandapek iduik nan sajati.
43005025	Picayolah: Ka tibo masonyo — malah kiniko lah tibo wakatunyo — urang nan mati ka mandanga suwa-ro Anak Allah. Urang-urang nan man-danga tu ka mandapek iduik sajati.
43005026	Samo jo bakcando Bapak tu sandiri, Baliau adolah tampaik asa iduik, Baliau pun manjadikan Anak-Nyo, sabagai tampaik asa iduik pulo.
43005027	Baliau lah mambarikan kabake Anak-Nyo, kuwa-so untuak ma-adieli, dek karano, Anak-Nyo tu adolah Anak Manusia.
43005028	Jan-lah angkau bi tacangang, mandanga apo nan Ambo katokan ko, dek kara-no ka tibo masonyo, baraso kasadonyo urang nan lah bi mati, ka bi manda-nga suwaro Anak Manusia,
43005029	sudah tu ka bi kaluwa dari kubuaran. Urang-urang nan lah babuwek baiak, ka bi iduik baliak, untuak iduik nan kaka. Tapi, urang-urang nan lah babuwek jahek, ka bi iduik baliak, untuak ka di-ukun.”
43005030	”Ambo indak mampabuwek nan sasuko ati Ambo sorang. Ambo ma-adieli sasuwai jo apo nan lah dipa-rentahkan dek Allah. Nan kaputus-an Ambo tu adie, dek karano, Ambo indak mampaturuikkan kahandak Ambo sorang, tapi, manuruik kahan-dak Bapak nan ma-utuih Ambo.
43005031	Santano Ambo mambari panga-kuan tantang diri Ambo sandiri, ma-ko, pangakuan tu indak dapek doh tu dipicayoi.
43005032	Tapi, ado nan lain nan mambarikan pangakuan tantang di-ri Ambo, nan Ambo tawu, baraso pa-ngakuan-Nyo tu batua.
43005033	Angkau lah bi mangirin utusan kabake Yahya, nan inyo lah mambarikan pangakuan nan bana tantang diri Ambo.
43005034	Ambo ka-tokan kasadonyo ko, indak dek karano Ambo mamaralukan pangakuan da-ri manusia doh, tapi, supayo angkau buliah bi disalamaikkan.
43005035	Yahya tu ibaraik lampu nan sadang iduik, nan mamancakan cahayo. Untuak saman-taro wakatu, angkau layi bi suko ma-narimo cahayonyo tu.
43005036	Tapi, panga-kuan Ambo labiah kuwaik daripado pangakuan Yahya. Apo nan Ambo pa-buwek kiniko, iyolah karajo nan ditu-gehkan dek Bapak kabake Ambo, nan manandokan baraso Bapak-lah nan ma-utuih Ambo.
43005037	Bapak nan ma-utuih Ambo, mambarikan pangakuan pulo tantang diri Ambo. Angkau alun pa-nah lai mandanga suwaro Baliau, atau maliyek roman Baliau.
43005038	Kato-kato Baliau indak lakek di ati angkau, dek karano angkau indak bi picayo kaba-ke Ambo nan di-utuih Baliau.
43005039	Ang-kau lah bi mamparaja-i Alkitauk, dek karano angkau bi manyangko, bara-so jo caro nan baitu, angkau ka bi mandapek iduik sajati nan kaka. Nan Alkitauk tu sandiri, lah mambarikan pangakuan tantang diri Ambo.
43005040	Tapi, angkau indak bi namuah datang kaba-ke Ambo, untuak mandapekkan iduik nan kaka.
43005041	Ambo indak ma-arokkan aromaik dari manusia doh.
43005042	Ambo tawu siya angkau. Ambo tawu pulo, baraso angkau indak bi mangasiahi Allah jo satuluih ati.
43005043	Ambo datang jo kuwaso Bapak Ambo, nan angkau indak bi manarimo Ambo. Tapi, jikok urang lain nan tibo jo kuwaso inyo sandiri, angkau bi niyo manarimo inyo.
43005044	Dima ka mungkin angkau bisa bi picayo, jikok angkau nan suko ma-arokkan aromaik dari urang nan sasamo jo angkau, sarato indak ba-usawo mancari aromaik nan datang dari Allah nan indak babilang?
43005045	Jan manyangko, Ambo nan ka mampasa-lahkan angkau isuak di adok-an Ba-pak. Nan ka mampasalahkan angkau adolah Musa, dek karano inyolah nan angkau arokkan.
43005046	Kok santano ang-kau layi bi picayo kabake Musa, tantu angkau ka bi picayo pulo kabake Am-bo, dek karano, inyo lah mancataik di Alkitauk tantang diri Ambo.
43005047	Tapi, ji-kok angkau indak bi picayo kabake apo nan ditulihkan dek Musa, dima pulo ka mungkin angkau bisa bi picayo, kaba-ke apo nan Ambo katokan?” YAHYA
43006001	Indak bara lamo sasudah tu, Isa Almasih payi ka subarang Danau Galilea, nan dinamokan pulo Danau Tiberias.
43006002	Sambuah urang nan bi payi manuruikkan Baliau, dek karano inyo tu lah bi maliyek sagalo mukjizat man-cegakkan urang, nan dipabuwek dek Baliau, taradok urang-urang nan sa-kik.
43006003	Isa Almasih nayiak ka ateh bu-kik, sudah tu bi duduak di sinan tu jo pangikuik-pangikuik Baliau.
43006004	Wakatu itu, lah ampia ka dakek Ari Rayo Pas-kah urang Yahudi.
43006005	Kutiko Isa Alma-sih maliyek ka sakuliliang, Baliau ma-nampak urang babondong-bondong bi datang kabake Baliau. Mako, Baliau bakato kabake Filipus, ”Dima kito nan ka dapek mambali nan ka dimakan, supayo kasadonyo urang ko bi dapek makan?” (
43006006	Isa Almasih lah tawu, apo nan ka Baliau pabuwek, tapi, Baliau ba-kato bakcando itu, dek karano Baliau nak ka mancubo-i Filipus.)
43006007	Filipus manjawauk, ”Roti sa-arago duwo ratuih pitih perak, indak ka sa-dang doh untuak urang nan sabanyak ko, biya pun satiyok urang hanyo di-agiah saketek.”
43006008	Ado surang lai pangikuik Isa Almasih nan lain, iyolah Andreas, karek-an dek Simon Petrus, inyo bakato,
43006009	”Di siko ado surang anak laki-laki, nan mam-punyoi limo buwah roti, sarato jo du-wo ikua ikan. Tapi, apolah aratinyo, untuak urang nan sabanyak ko?”
43006010	Isa Almasih bakato, ”Suruahlah urang-urang tu bi duduak.” Di tampaik tu, laweh tangah padang rumpuik, mako, urang-urang tu bi duduak di ateh rumpuik tu — kasadonyo ado kiro-kiro limo ribu urang nan laki-laki.
43006011	Kamudian, Isa Almasih ma-ambiak roti tu, sudah tu Baliau mangucauk syukur kabake Allah. Sasudah tu Baliau mambagi-bagikan roti tu kaba-ke urang nan banyak. Kamudian, Baliau bagi-bagikan pulo ikan tu, nan urang-urang tu bi makan sapuweh-puwehnyo.
43006012	Sasudah kasadonyo urang tu bi makan sampai kanyang, mako, Isa Almasih bakato kabake pangikuik-pangikuik-Nyo, ”Kum-puakanlah makanan nan balabiah tu, jan sampai ado nan tabuwang.”
43006013	Mako, pangikuik-pangikuik Baliau tu bi baka-rajo mangumpuakan, sampai duwo ba-leh katidiang panuah, makanan nan ba-labiah, dari roti nan limo buwah, nan dimakan dek urang nan banyak tu.
43006014	Kutiko urang nan banyak tu maliyek mukjizat, nan dipabuwek dek Isa Almasih, mako, inyo tu bi bakato, ”Sungguah, ikolah Nabi nan di arok-arokkan datang ka dunia ko!”
43006015	Isa Almasih tawu, ba-raso urang-urang tu bi tibo untuak nak ka mamaso Baliau manjadi rajo inyo tu. Dek karano itu, mako payilah Baliau ma-inda ka daerah nan babukik.
43006016	Kutiko ari lah muloi malam, pangi-kuik-pangikuik Isa Almasih bi turun ka danau.
43006017	Sudah tu, inyo tu bi nayiak pa-rawu manyubarangi danau tu, manu-ju ka Kapernaum. Ari lah kalam, tapi, Isa Almasih alun datang juwo lai kaba-ke inyo tu.
43006018	Samantaro itu, ayie danau tu lah muloi manggilo, dek karano di angin limbubu.
43006019	Kutiko inyo tu lah bi mandayuang kiro-kiro sajauh limo, atau anam kilo dari pantai, mako, inyo tu bi maliyek Isa Almasih bajalan di ateh ayie, manuju ka parawu. Inyo tu bi mati kata-kuik-an.
43006020	Tapi, Isa Almasih bakato ka-bake inyo tu, ”Jan takuik, Ambo ko!”
43006021	Mako, jo raso sukocito inyo tu bi ma-nyambuik Baliau di dalam parawu, nan sakutiko tu juwo, parawu inyo tu sampai di tampaik nan dituju.
43006022	Bisuak arinyo, barulah bi takana dek urang banyak nan di subarang da-nau tu, baraso hanyo ciyek parawu nan ado di sinan tu. Inyo tu bi tawu, baraso pangikuik-pangikuik Isa Almasih lah bi barangkek jo parawu tu, sadangkan nan Isa Almasih indak payi doh.
43006023	Kamudi-an, babarapo buwah parawu dari kota Ti-berias bi tibo, sarato balabuah di dakek tampaik urang banyak tu makan roti, sa-sudah Tuhan mangucauk syukur.
43006024	Kuti-ko urang nan banyak tu tawu, baraso Isa Almasih sarato jo pangikuik-pangikuik-Nyo, indak bi ado doh di sinan tu, mako, inyo tu bi nayiak pulo ka parawu-parawu tu, sudah tu bi barangkek ka Kapernaum, untuak mancari Isa Almasih.
43006025	Kutiko urang-urang tu lah bi ba-tamu jo Isa Almasih di subarang da-nau, mako, inyo tu bi batanyo kabake Baliau, ”Ngku Guru, lah pabilo Ngku tibo di siko?”
43006026	Isa Almasih manjawauk, ”Sabana-nyo, angkau bi mancari Ambo, indak dek karano angkau lah bi mangarati, mukasuik sagalo mukjizat nan Ambo pabuwek, tapi,hanyo dek karano ang-kau lah bi makan kanyang.
43006027	Janlah bakarajo hanyo untuak mandapek-kan makanan nan ka bisa abih, sara-to nan ka busuak. Bakarajolah untuak mandapekkan makanan, nan indak ka bisa busuak, sarato nan mambarikan iduik sajati nan kaka. Makanan tu ka dibarikan dek Anak Manusia kabake angkau, dek karano, Inyo lah di tu-gehkan dek Allah Bapak.”
43006028	Sudah tu, urang-urang tu bi ba-tanyo kabake Baliau, ”Apo nan mus-ti kami pabuwek, untuak mangarajo-kan kahandak Allah?”
43006029	Isa Almasih manjawauk, ”Ikolah nan di-inginkan dek Allah dari ang-kau: picayolah kabake Inyo nan lah di-utuih dek Allah.”
43006030	Urang-urang tu bi bakato, ”Jikok baitu, apo tando nan dapek Angkau ba-rikan, supayo kami bi maliyek, sarato bi picayo kabake Angkau? Apo nan ka Angkau pabuwek?
43006031	Niniak muyang kami lah bi mamakan manna di pa-dang gurun, bakcando nan lah tatulih di Alkitauk, ’Inyo tu dibari makan dek Allah, jo roti nan dari sarugo.’ ”
43006032	Sudah tu, Isa Almasih bakato ka-bake urang-urang tu, ”Picayolah: In-dak Musa tu doh, tapi, Bapak Ambo-lah nan mambarikan kabake angkau, Roti nan sabana Roti, nan dari saru-go.
43006033	Dek karano, Roti nan dibarikan dek Allah tu, iyolah, Inyo nan lah tu-run dari sarugo, sarato nan ka mam-barikan iduik nan sajati kabake ma-nusia nan di muko bumi.”
43006034	Urang-urang tu bi bakato, ”Ngku, sataruihnyolah Angku barikan Roti tu kabake kami.”
43006035	Isa Almasih bakato kabake inyo tu, ”Ambo-lah Roti nan mambarikan iduik nan sajati. Urang nan bi datang kabake Ambo, indak lai ka marasokan paruik li-tak salamo-lamonyo. Baitu pulo, urang nan layi bi picayo kabake Ambo, indak lai ka marasokan auih salamo-lamonyo.
43006036	Tapi, bakcando nan lah Ambo ka-tokan kabake angkau, biyapun angkau lah bi maliyek Ambo, tapi, nan ang-kau indak doh bi picayo.
43006037	Kasado-nyo urang nan dibarikan dek Bapak kabake Ambo, ka bi datang kabake Ambo. Nan Ambo indak ka manulak doh, siapo pun juwo nan datang kaba-ke Ambo.
43006038	Dek karano, Ambo turun dari sarugo, indak untuak mangara-jokan nan sasuko ati Ambo sajo doh, tapi, untuak mangarajokan kahandak Baliau nan ma-utuih Ambo.
43006039	Sarato ikolah kahandak Baliau nan ma-utuih Ambo: supayo dari kasadonyo urang nan dibarikan kabake Ambo, jan sam-pai ado nan ilang; tapi supayo inyo tu Ambo iduikkan baliak, di Ari Ki-yamaik isuak.
43006040	Dek karano, ikolah ka-inginan Bapak Ambo: Supayo ka-sadonyo urang nan lah maliyek Anak, ka mandapekkan iduik sajati nan ka-ka, sarato ka Ambo iduikkan baliak di Ari Kiyamaik.”
43006041	Urang-urang Yahudi bi mangga-rutok taradok Isa Almasih, dek ka-rano Baliau bakato: ”Ambo-lah Roti nan lah turun dari sarugo.”
43006042	Urang-urang tu bi bakato, ”Indak koh Inyo ko si Isa, anak Yusuf? Kami tawu si-ya apak-Nyo, siya biyai-Nyo! Baa pu-lo mangko Inyo dapek bakato, bara-so Inyo turun dari sarugo?”
43006043	Mako, Isa Almasih bakato kaba-ke urang-urang tu, ”Janlah angkau bi manggarutok.
43006044	Indak surang juwo doh urang nan ka bisa datang kaba-ke Ambo, jikok Bapak nan ma-utuih Ambo, indak mambawok urang tu ka-bake Ambo. Sarato siya nan bi datang, ka Ambo iduikkan baliak, isuak di Ari Kiyamaik.
43006045	Ado tatulih nan bakcan-do iko di kitauk nabi-nabi: ’Kasadonyo urang ka di-aja dek Allah.’ Jadi, kasa-donyo urang nan layi namuah ma-iyo-kan kecek Bapak, sarato layi namuah baraja dari Baliau, ka bi datang kabake Ambo.
43006046	Biyapun baitu, jan manyangko baraso ado urang nan lah maliyek Bapak. Hanyo, Inyo nan datang dari Allah, nan lah maliyek Bapak.
43006047	Katawuilah: Urang nan layi pi-cayo, ka mandapekkan iduik saja-ti nan kaka.
43006048	Ambo-lah Roti nan mambarikan iduik sajati nan kaka tu.
43006049	Niniak muyang angkau, bi mama-kan manna di padang gurun, nan inyo tu bi mati juwo.
43006050	Tapi, indak bak-cando itu doh jo Roti nan turun dari sarugo. Satiyok urang nan mamakan Roti tu, ka iduik untuak salamo-lamo-nyo.
43006051	Ambo-lah Roti nan turun dari sarugo Roti nan mambarikan iduik untuak salamo-lamonyo. Urang nan mamakan Roti ko, ka iduik untuak sa-lamo-lamonyo. Roti nan ka Ambo ba-rikan untuak iduik manusia di dunie ko, adolah dagiang Ambo.”
43006052	Mandanga nan baitu, urang-urang Yahudi bi batangka sasamo inyo. Inyo tu bi bakato, ”Baa caronyo Urang ko bisa mambarikan dagiang-Nyo kaba-ke kito, untuak ka dimakan?”
43006053	Mako, Isa Almasih bakato kabake urang-urang tu, ”Picayolah: Jikok ang-kau indak bi mamakan dagiang Anak Manusia, sarato indak maminun da-rah-Nyo, mako, angkau indak ka bi-sa doh iduik, nan sabana-bana iduik.
43006054	Urang nan mamakan dagiang Ambo, sarato nan maminun darah Ambo, ka mandapekkan iduik sajati nan kaka, sarato ka Ambo iduikkan baliak isuak di Ari Kiyamaik.
43006055	Dek karano, da-giang Ambo, adolah makanan nan sa-bana makanan, nan darah Ambo, ado-lah minunan, nan sabana minunan.
43006056	Urang nan mamakan dagiang Am-bo, sarato nan maminun darah Ambo, ka tatauk basatu jo Ambo, baitu pulo, Ambo ka tatauk basatu jo inyo.
43006057	Bapak, nan Baliau adolah Allah nan iduik, Baliau lah ma-utuih Ambo, nan Am-bo pun iduik dari Bapak. Baitu pulo, urang nan mamakan dagiang Ambo, ka iduik dari Ambo pulo.
43006058	Ikolah Roti nan turun dari sarugo: indak samo doh jo roti nan dimakan dek niniak muyang angkau. Dek karano, sasudah bi mamakan roti tu, inyo tu bi mati juwo. Tapi, urang nan mamakan Roti nan di Ambo ko, ka iduik untuak sa-lamo-lamonyo.”
43006059	Kasadonyo tu dikatokan dek Isa Almasih, kutiko Baliau ma-aja di ru-mah ibadaik di Kapernaum.
43006060	Sasudah mandangakan kato-kato Isa Almasih tu, banyak di antaro pa-ngikuik Baliau tu nan bi bakato, ”Pa-ngajaran ko talampau barek. Siya nan lai ka talok manarimonyo!”
43006061	Isa Almasih sandiri tawu, baraso pangikuik-pangikuik-Nyo tu bi mang-garutok tantang parkaro itu. Mako, Baliau batanyo, ”Apokoh angkau bi tasingguang, dek karano di kato-kato Ambo tu?
43006062	Baa jadinyo isuak, jikok angkau bi maliyek Anak Manusia, ba-baliak nayiak ka tampaik Inyo nan sa-mulo?
43006063	Nan mambuwek manusia tu iduik, iyolah Roh Allah. Kudaraik ma-nusia indak ado doh gunonyo. Kato-ka-to nan Ambo katokan kabake angkau ko, adolah kato-kato dari Roh Allah, sarato kato-kato nan mambarikan iduik nan sajati.
43006064	Tapi, ado juwo di antaro angkau nan indak picayo.” (Isa Almasih lah tawu dari sajak samulo, siya-siya nan indak bi namuah picayo, sarato siya nan ka mangkiyanaik-i Baliau.)
43006065	Mako, Isa Almasih bakato pulo, ”Itu-lah sabauknyo, mangko Ambo ma-agiah tawu kabake angkau, baraso indak surang juwo doh urang nan ka bisa datang kabake Ambo, jikok Bapak indak mamungkinkannyo.”
43006066	Muloi dari sajak itu, banyak pa-ngikuik Baliau nan bi bapaliang, sarato indak namuah lai manuruikkan Baliau.
43006067	Sudah tu Isa Almasih batanyo ka-bake pangikuik-Nyo nan duwo baleh tu, ”Apokoh angkau ka bapaliang pu-lo, bi maninggakan Ambo?”
43006068	Simon Petrus manjawauk, ”Tuhan, kabake siya kami ka bi payi? Kato-ka-to Tuhan mambari iduik sajati nan ka-ka.
43006069	Kami lah picayo, sarato lah ya-kin sangaik, baraso Tuhan-lah Utusan Nan Suci dari Allah.”
43006070	Isa Almasih bakato, ”Indakkoh Ambo nan lah mamiliah angkau nan duwo baleh urang ko? Tapi, ado su-rang di antaro angkau adolah ubilih!”
43006071	Nan dimukasuikkan dek Isa Almasih, iyolah Yudas anak Simon Iskariot. Dek karano, biyapun Yudas adolah salah surang dari kaduwo baleh urang pa-ngikuik Baliau, tapi inyo nan ka mang-kiyanaik-i Isa Almasih. YAHYA
43007001	Sasudah tu, Isa Almasih payi kian kumari di daerah Galilea. Baliau indak namuah doh payi ka daerah Yu-dea, dek karano, panguwaso-pangu-waso urang Yahudi nan di sinan tu, bi bamukasuik nak ka mambunuah Baliau.
43007002	Pado wakatu itu, lah ka dakek Ari Rayo Pondok Daun.
43007003	Mako, dunsanak-dunsanak Isa Almasih, bi bakato kaba-ke Baliau, ”Sarancaknyo, Angkau ting-gakanlah tampaik ko, sarato payilah ka Yudea, supayo pangikuik-pangikuik Angkau dapek pulo bi maliyek, sagalo pabuatan nan Angkau pabuwek.
43007004	Indak ado doh urang mampabuwek sasuatu di tampaik nan ta-andok, jikok inyo niyo tamusawua. Jikok Angkau mam-pabuwek sagalo parkaro nan luwa bi-aso tu, kasadonyo urang nan di dunia ko, musti bi tawu andaknyo!” (
43007005	Dek karano, dunsanak-dunsanak Baliau sandiri, indak bi picayo pulo doh ka-bake Baliau.)
43007006	Isa Almasih bakato kabake inyo tu, ”Alun tibo lai masonyo di Ambo, ta-pi, jikok dek kalian tatauk ado wakatu.
43007007	Dunia ko indak ka mungkin doh mambanci-i kalian. Tapi, nan Ambo ko, iyo ka dibanci-i dek dunia, dek ka-rano, Ambo taruih mangatokan kaba-ke dunia ko, baraso kalakuannyo ja-hek.
43007008	Kalian sajolah nan bi payi ka tampaik ari rayo tu. Nan Ambo indak ka payi doh, dek karano, alun waka-tunyo lai dek Ambo.”
43007009	Baitulah kecek Isa Almasih kabake dunsanak-dun-sanak-Nyo, nan Baliau tatauk ting-ga di Galilea.
43007010	Sasudah dunsanak-dunsanak Isa Almasih bi payi ka tampaik ari ra-yo tu, mako, nan Baliau payi pulo ka sinan tu jo sacaro ba-anok-anok, in-dak tarago dikatawui urang.
43007011	Sala-mo ari rayo tu, panguwaso-pangu-waso urang Yahudi bi mancari-cari Baliau, sarato bi batanyo-tanyo, ”Di-manyo si Isa tu?”
43007012	Sambuah urang nan babisiak-bisiak mancuritokan tantang diri Isa Almasih. Ado nan mangatokan: ”Baliau tu urang elok.” Ado pulo nan mangatokan: ”Indak! Inyo tu mamba-wok urang ka jalan nan sasek.”
43007013	Tapi, indak surang juwo doh urang nan ba-rani mangecek tarang-tarangan, tan-tang diri Baliau, dek karano, inyo tu bi takuik kabake panguwaso-pangu-waso urang Yahudi.
43007014	Kutiko urang sadang bi ba-ari ra-yo, Isa Almasih masuak ka Baithullah, mako, mulo-ilah Baliau ma-aja.
43007015	panguwaso-panguwaso urang Yahu-di sabana bi tacangang, sarato bi baka-to, ”Baa sabananyo Urang ko, kok sam-buah bana pangatawuan-Nyo, padohal Inyo indak panah doh baraja?”
43007016	Isa Almasih manjawauk, ”Nan Am-bo ajakan ko, indak ajaran dari Ambo doh, tapi, adolah ajaran dari Baliau nan ma-utuih Ambo.
43007017	Urang nan la-yi mangarajokan nan katuju dek Allah, mako, inyo ka tawu, apokoh ajaran Ambo ko datangnyo dari Allah, atau dari Ambo sandiri.
43007018	Urang nan ma-ajakan ajaran inyo sandiri, mancari aromaik untuak dirinyo sandiri. Ta-pi, urang nan mancari aromaik un-tuak Baliau nan ma-utuih inyo, urang tu luruih ati, indak ado doh kicuah di dirinyo.
43007019	Indakkoh Musa lah mam-barikan paratuaran Kitauk Taurat ka-bake angkau? Tapi, indak surang juwo doh di antaro angkau, nan layi mama-tuahi sagalo paratuaran tu. Baa mang-ko angkau bi ba-usawo nak ka mam-bunuah Ambo?”
43007020	Urang nan banyak tu bi manja-wauk, ”Angkau lah gilo ko! Siya nan nak ka mambunuah Angkau?”
43007021	Isa Almasih manjawauk, ”Hanyo ciyek pabuatan nan Ambo pabuwek di ari Sabat, nan angkau bi tacangang.
43007022	Musa manataukkan supayo ang-kau bi basunaik biyapun basunaik tu sabananyo indak barasa dari Mu-sa tu doh, tapi, dari niniak muyang kito. Dek karano itu, di ari Sabat pun angkau nak ka manyunaikkan urang.
43007023	Jikok angkau manyunaikkan urang di ari Sabat, supayo jan malangga pa-ratuaran Musa, tapi, baa mangko ang-kau bi bangih kabake Ambo, dek kara-no Ambo mancegakkan kaciyek-annyo tubuah urang di ari Sabat?
43007024	Janlah ma-adieli urang manuruik nan kaliya-tan, tapi, adielilah jo ka-adielan.”
43007025	Kamudian, ado babarapo urang Yerusalem bi bakato, ”Indak koh iko Urangnyo, nan sadang dicari-cari dek urang, untuak ka dibunuah?
43007026	Liyek-lah, Inyo mangecek laluaso di adok-an urang banyak, tapi, indak surang juwo doh urang nan manyolang kato-kato-Nyo! Apokoh mungkin pamimpin-pa-mimpin kito lah bi mangatawui, bara-so Inyo ko adolah Rajo Panyalamaik?
43007027	Tapi, jikok Rajo Panyalamaik tu ti-bo, indak surang juwo doh urang nan tawu, dari ma asa-usua-Nyo! Padohal, Urang ko kito tawu asa-usua-Nyo.”
43007028	Kamudian, kutiko Isa Almasih sa-dang ma-aja di Baithullah, Baliau ba-kato jo suwaro nan kuwaik, ”Jadi, ang-kau bi tawu siya Ambo ko, sarato bi tawu pulo dari ma asa-usua Ambo? Tapi, Ambo datang indak jo kahan-dak Ambo surang doh. Ambo di-utuih dek Baliau nan bakuwaso ma-utuih Ambo, nan Baliau tu dapek dipica-yoi. Tapi, Baliau tu indak tantu doh dek angkau.
43007029	Nan Ambo tawu siya Baliau, dek karano Ambo barasa da-ri Baliau, sarato Baliau-lah nan ma-utuih Ambo.”
43007030	Pado wakatu itu, urang-urang tu ba-usawo nak ka manangkok Isa Almasih, tapi, indak surang juwo doh nan barani mamacikkan Baliau, dek karano, alun tibo lai masonyo.
43007031	Tapi, di antaro urang nan banyak tu, banyak nan bi picayo kabake Baliau, sarato bi bakato, ”Jikok Rajo Panyalamaik tu ti-bo, apokoh Baliau dapek mampabu-wek mukjizat nan labiah banyak da-ripado Inyo ko?”
43007032	Urang-urang Farisi bi tawu, baraso urang banyak tu babisiak-bisiak man-curitokan tantang diri Isa Almasih. Dek karano itu, samo-samo jo imam-imam kapalo, inyo tu bi manyuruah babara-po urang panjago Baithullah, untuak bi payi ka manangkok Isa Almasih.
43007033	Isa Almasih bakato kabake urang banyak nan di dalam Baithullah, ”Indak ka la-mo lai Ambo ko, nan ka samo-samo jo angkau. Sasudah tu, Ambo ka baba-liak kabake Baliau nan ma-utuih Ambo.
43007034	Angkau ka bi mancari Ambo, tapi, in-dak ka dapek doh manamukan Ambo. Dek karano, angkau indak ka bisa doh datang ka tampaik Ambo barado.”
43007035	Mako, panguwaso-panguwaso urang Yahudi tu bi bakato sasamo inyo, ”Nak ka payi kama Inyo ko, sa-inggo kito indak bisa lai manamukan Inyo? Apokoh Inyo nak ka payi kaba-ke urang-urang Yahudi, nan bi maran-tau di antaro urang Yunani, untuak ka ma-aja urang Yunani?
43007036	Apo muka-suik kato-kato nan Inyo katokan, ba-raso kito ka bi mancari Inyo, tapi, in-dak ka bisa doh manamukan Inyo. Nan kito pun indak ka bisa doh datang, ka tampaik dima Inyo barado?”
43007037	Di ari nan pangabisan di ari rayo tu, iyolah ari nan paliang pantiang, Isa Almasih tagak di dalam Baithullah, sa-rato jo bakato, ”Urang nan auih, an-daklah inyo datang kabake Ambo un-tuak minun!
43007038	Tantang parkaro urang nan bi picayo kabake Ambo, ado tatu-lih di Alkitauk: ’Dari dalam atinyo, ka ma-ilie ilieran-ilieran ayie nan mam-barikan iduik nan sajati.’ ” (
43007039	Nan di-mukasuikkan dek Isa Almasih, iyo-lah Roh Allah, nan ka ditarimo dek urang-urang nan layi bi picayo kabake Baliau. Sabauk pado wakatu itu, Roh Allah alun lai dibarikan. Dek karano, Isa Almasih alun lai dimuliekan ma-lalui kamatian-Nyo.)
43007040	Sambuah urang nan bi manda-ngakan, apo nan dikatokan dek Isa Almasih, nan di antaro urang-urang tu ado nan bi bakato, ”Sungguah, Baliau ko adolah Nabi nan dinanti-nantikan tu!”
43007041	Nan lain bi bakato, ”Baliau ko lah Rajo Panyalamaik!” Tapi, ado pulo nan bi bakato, ”Ah, ma-sokan Rajo Panyalamaik datang dari Galilea?
43007042	Di Alkitauk ado tatulih, ba-raso Rajo Panyalamaik adolah katurun-an Daud, nan ka datang dari Betlehem, iyolah dari kampuang Daud sandiri.”
43007043	Akienyo urang-urang tu bi batangka tantang parkaro Isa Almasih.
43007044	Ado nan baniyaik nak ka manangkok Ba-liau, tapi, indak surang juwo doh urang nan barani manyintuah Baliau.
43007045	Kutiko panjago-panjago Baithullah nan disuruah bi payi manangkok Isa Almasih, lah bi babaliak, mako, imam imam kapalo, sarato jo urang-urang Fa-risi tu, bi batanyo kabake inyo tu, ”Baa mangko indak kalian bawok Inyo ka-mari?”
43007046	Panjago-panjago tu bi manjawauk, ”Alun panah ado lai urang nan bisa mangecek, bakcando Baliau mange-cek!”
43007047	Urang-urang Farisi tu bi bakato, ”Apokoh kalian lah Inyo bawok pulo ka nan sasek?”
43007048	”Apokoh lah ado pamim-pin kito, atau urang Farisi, nan lah pica-yo pulo kabake Inyo?
43007049	Tapi, urang nan banyak ko, indak bi tawu doh jo para-tuaran Kitauk Taurat, sarato bi taku-tuaklah inyo tu.”
43007050	Salah surang di antaro urang-urang Farisi tu, adolah Nikodemus, nan panah datang kabake Isa Almasih. Nikodemus bakato kabake urang-urang Farisi nan lain,
43007051	”Manuruik paratua-ran Kitauk Taurat, urang indak buliah di-ukun, sabalun dijalehkan duduak parkaronyo, atau sabalun kasalahan-nyo dipareso.”
43007052	Urang-urang tu bi bakato: ”Apo-koh angkau urang Galilea pulo? Sali-diak-ilah Alkitauk, mako, angkau ka tawu, baraso indak ado doh nabi nan barasa dari Galilea!” [
43007053	Sasudah tu, kasadonyo urang bi pulang ka rumahnyo surang-surang. YAHYA
43008001	Tapi, Isa Almasih payi ka Bukik Zaitun.
43008002	Bisuak arinyo subuah-subuah, Baliau lah tibo pulo baliak di Baithullah, sarato banyak urang nan bi tibo kabake Baliau. Isa Alma-sih duduak, sarato ma-aja urang-urang tu.
43008003	Samantaro itu, tibolah guru-guru ugamo, sarato jo urang-urang Farisi, mambawok kabake Baliau surang padu-si nan tatangkok basah sadang bajina. Urang-urang tu bi manyuruah padusi tu tagak di tangah-tangah,
43008004	sudah tu, inyo tu bi bakato kabake Isa Almasih, ”Angku Guru, padusi ko tatangkok ba-sah sadang bajina.
43008005	Di Kitauk Taurat nan di-ajakan dek Musa, ado paratua-ran, baraso padusi nan samacam iko, musti dipungkangi jo batu sampai ma-ti. Nan kiniko baa pandapek Angku Guru?”
43008006	Urang tu bi batanyo bakcan-do itu, sangajo untuak ka manjarek Isa Almasih, supayo inyo tu dapek bi manyalahkan Baliau. Tapi, Isa Almasih manakua sajo, sarato manulih jo jari-Nyo di tanah.
43008007	Kutiko urang-urang tu taruih juwo bi mandasak, mako Ba-liau pun tagak, sarato bakato kabake urang-urang tu, ”Siya di antaro ang-kau nan indak badoso, biyalah inyo nan mamuloi mamungkangkan batu kabake urang padusi tu.”
43008008	Sasudah tu, Isa Almasih manakua pulo baliak, sarato manulih pulo di tanah.
43008009	Sasu-dah bi mandanga kecek Isa Almasih nan bakcando itu, mako, bi payilah urang tu surang-surang dari tampaik tu, muloi dari nan paliang tuwo. Akie-nyo, Isa Almasih sajolah nan tingga di sinan tu, sarato jo urang padusi tu, nan tagak juwo lai di tampaik tagak-nyo.
43008010	Mako, Isa Almasih pun tagak, sarato bakato kabake urang padusi tu, ”Bi kamanyo urang nan banyak ca-ko? Indak ado doh nan ka ma-ukun angkau?”
43008011	Urang padusi tu manjawauk, ”In-dak ado doh Ngku.” Isa Almasih bakato, ”Ambo indak pulo doh ka ma-ukun angkau. Nan kiniko payilah, sarato jan babuwek doso juwo.”]
43008012	Isa Almasih bakato pulo kaba-ke urang nan banyak, Baliau bakato, ”Ambo-lah tarang dunia. Urang nan layi manuruikkan Ambo, indak doh ka bajalan di nan kalam, tapi, inyo ka mampunyoi tarang dalam iduiknyo.”
43008013	Mako, urang-urang Farisi bakato kabake Baliau, ”Angkau mambari pa-ngakuan tantang diri Angkau sandiri, pangakuan Angkau tu indak batua.”
43008014	Isa Almasih manjawauk, ”Biya-pun Ambo mambarikan pangakuan tantang diri Ambo sandiri, pangaku-an Ambo tu batua. Dek karano, Ambo tawu dari ma Ambo datang, sarato ta-wu pulo kama Ambo ka payi. Angkau indak bi tawu doh dari ma Ambo da-tang, sarato indak bi tawu pulo doh, kama Ambo ka payi.
43008015	Angkau ma-adieli urang manuruik ukuaran ma-nusia. Nan Ambo, indak surang juwo doh urang nan Ambo adieli.
43008016	Tapi, jikok ma-adieli urang, nan kaputus-an Ambo tu adie, dek karano, Ambo indak surang Ambo sajo doh. Bapak nan ma-utuih Ambo, tatauk ado sa-mo-samo jo Ambo.
43008017	Di dalam Ki-tauk Taurat angkau, ado tatulih nan bakcando iko: Pangakuan nan batua, adolah, pangakuan dari urang nan duwo urang.
43008018	Nan mambari panga-kuan tantang diri Ambo, ado badu-wo Ambo, sarato jo Bapak nan ma-utuih Ambo.”
43008019	Mako, urang-urang tu bi batanyo kabake Isa Almasih, ”Dima-Nyo Ba-pak Angkau tu?” Baliau manjawauk, ”Tantang diri Ambo sajo, angkau indak bi tawu doh, apo lai jo Bapak Ambo. Kok santano angkau layi bi tawu jo Ambo, tantu, lah musti angkau ka bi tawu pulo jo Bapak Ambo.”
43008020	Kasadonyo tu dikatokan dek Isa Almasih, pado wakatu Baliau sadang ma-aja di Baithullah, dakek kotak pitih pasambahan. Tapi, indak surang juwo doh urang nan manangkok Baliau, dek karano, alun tibo lai masonyo.
43008021	Isa Almasih bakato pulo baliak ka-bake urang-urang tu, ”Ambo ka payi lai, nan angkau ka bi mancari Ambo, tapi, angkau ka bi mati di dalam do-so angkau. Ka tampaik Ambo ka pa-yi, nan angkau indak ka bisa doh da-tang ka sinan tu.”
43008022	Mako, pamimpin-pamimpin urang Yahudi bi bakato, ”Mungkin Inyo ko nak ka bunuah diri, dek karano Inyo bakato, ’Ka tampaik Ambo ka payi, nan angkau indak ka bisa doh datang ka sinan tu.’ ”
43008023	Sudah tu, Isa Almasih bakato ka-bake inyo tu, ”Angkau datang dari ba-wah, tapi, nan Ambo datang dari ateh. Angkau dari dunia, tapi, nan Ambo in-dak doh dari dunia.
43008024	Itu sabauknyo Ambo bakato kabake angkau, bara-so angkau ka bi mati dalam doso-do-so angkau. Dek karano, jikok angkau indak bi picayo, baraso, ’Ambo-lah Baliau nan dinamokan ADEN ADO’, mako, angkau ka bi mati dalam do-so-doso angkau.”
43008025	Mako, urang-urang tu bi batanyo kabake Isa Almasih, ”Jadi, Angkau ko siya nan sabananyo?” Baliau manjawauk, ”Indak ado lai gunonyo Ambo mangecek jo angkau!
43008026	Sambuah lai tantang diri angkau nan nak ka Ambo katokan, sarato nan nak ka Ambo adieli. Tapi, Baliau nan ma-utuih Ambo dapek dipicayoi. Nan Ambo ma-agiah tawu kabake dunia, apo nan lah Ambo danga dari Baliau.”
43008027	Urang-urang tu indak bi mangara-ti, baraso Isa Almasih sadang mancu-ritokan kabake inyo tu tantang Allah Bapak.
43008028	Dek karano itu, Baliau ba-kato kabake inyo tu, ”Isuak, jikok angkau lah bi manenggikan Anak Manusia, mako, angkau ka bi tawu, baraso ’Am-bo-lah Baliau nan dinamokan ADEN ADO’, nan angkau ka bi tawu, bara-so indak ciyek juwo doh nan Ambo pabuwek tu, dari diri Ambo sandiri. Ambo hanyo mangatokan apo nan lah di-ajakan dek Bapak kabake Ambo.
43008029	Baliau nan ma-utuih Ambo, ado sa-mo-samo jo Ambo. Baliau indak pa-nah doh mampadiyakan Ambo ting-ga sorang, dek karano, Ambo tatauk mampabuwek apo nan manyanang-kan ati Baliau.”
43008030	Sasudah Isa Almasih mangatokan kasadonyo tu, sambuah urang nan bi picayo kabake Baliau.
43008031	Kamudian, Isa Almasih bakato ka-bake urang-urang Yahudi nan lah bi pi-cayo kabake Baliau, ”Jikok angkau iduik layi manuruik ajaran Ambo, mako, angkau sabana-bana pangikuik Ambo,
43008032	nan angkau sabana-bana ka tawu jo Allah nan bana, nan dek karano itu, angkau ka dimaradekakan.”
43008033	Urang-urang tu bi bakato, ”Kami ko katurunan Ibrahim, alun panah lai kami manjadi budak siapo pun juwo! Apo mukasuiknyo kato-kato Angkau nan mangatokan: ’baraso kami ka di-maradekakan'?”
43008034	Isa Almasih bakato kabake inyo tu, ”Nan bana lah nan Ambo katokan ko. Urang nan mampabuwek doso, ado-lah budak doso.
43008035	Nan budak, indak mampunyoi tampaik nan tatauk doh di rumah tanggo, sadangkan nan anak, untuak salamo-lamonyo mampunyoi tampaik di rumah tanggo.
43008036	Dek ka-rano itu, jikok Anak Manusia nan ma-maradekakan angkau, mako, angkau sabana-bana maradeka.
43008037	Ambo layi tawu, baraso angkau ko katurunan Ibrahim. Tapi, angkau nak ka bi mambunuah Ambo, dek karano, angkau indak bi namuah manarimo panga-jaran Ambo.
43008038	Apo nan Ambo liyek di Bapak Ambo, itulah nan Ambo ka-tokan. Baitu pulo angkau, angkau bi mangarajokan apo nan di-ajakan dek apak angkau.”
43008039	Inyo tu bi manjawauk, ”Apak ka-mi adolah Ibrahim.” Isa Almasih bakato, ”Santano ang-kau, batua-batua anak Ibrahim, tantu angkau ka bi mangarajokan pulo, apo nan dikarajokan dek Ibrahim.
43008040	Ambo manyampaikan kabanaran kabake ang-kau, iyolah kabanaran nan Ambo da-nga dari Allah, tapi, angkau nak ka bi mambunuah Ambo. Ibrahim indak ado doh mangarajokan nan bakcando itu!
43008041	Angkau bi mangarajokan apo nan dikarajokan dek apak angkau.” Inyo tu bi manjawauk, ”Kami ko in-dak anak-anak jina doh. Bapak kami hanyo surang, iyolah Allah sandiri.”
43008042	Sudah tu, Isa Almasih bakato ka-bake inyo tu, ”Jikok Allah tu adolah Bapak angkau, tantu angkau ka bi ma-ngasiahi Ambo, dek karano, Ambo ko datang dari Allah. Ambo datang in-dak jo sakandak ati Ambo sorang doh, tapi, Baliau-lah nan ma-utuih Ambo.
43008043	Apo sabauknyo mangko angkau in-dak bi mangarati, jo sagalo apo nan Ambo katokan? Dek karano, pikieran angkau tu indak bisa manangkok apo nan Ambo ajakan.
43008044	Ubilih lah ko nan manjadi apak angkau, nan angkau ni-yo mampaturuikkan kandak apak ang-kau tu. Sajak samulo Ubilih tu suko mambunuah. Inyo indak panah tagak di nan bana, dek karano, indak ado doh kabanaran di dirinyo. Jikok inyo baduto, itu iyo lah patuik, dek karano lah baitu sipaiknyo. Inyo paduto, sa-rato induak dari sagalo duto.
43008045	Tapi, nan Ambo mangatokan kabanaran, nan dek karano itulah, mangkonyo angkau indak bi picayo kabake Am-bo.
43008046	Siya di antaro angkau nan bisa mambuktikan, baraso Ambo babu-wek doso? Kutiko Ambo mangatokan kabanaran, baa mangko angkau in-dak bi picayo kabake Ambo?
43008047	Urang nan barasa dari Allah, namuah man-dangakan kato-kato Allah. Tapi, nan angkau ko, indak dari Allah doh ko, itulah sabauknyo, mangkonyo ang-kau indak bi namuah ma-iyokan ke-cek Ambo.”
43008048	Urang-urang Yahudi tu bi baka-to kabake Isa Almasih, ”Indakkoh ba-tua juwo apo nan kami katokan, bara-so Angkau adolah urang Samaria nan kamasuak-an setan?”
43008049	Isa Almasih manjawauk, ”Ambo indak kamasuak-an setan doh. Ambo ma-aromaik-i Bapak Ambo, tapi, ang-kau bi ma-ino Ambo.
43008050	Ambo indak mancari aromaik untuak diri Ambo sandiri doh. Ado Baliau nan ma-usa-wokan aromaik untuak Ambo, sarato Baliau pulolah nan ka ma-adieli urang.
43008051	Nan sabananyolah nan Ambo kato-kan ko, urang nan layi ma-iyokan ka-to-kato Ambo, indak ka mati doh sa-lamo-lamonyo.”
43008052	Mako, urang-urang Yahudi tu bi bakato kabake Isa Almasih, ”Kiniko kami lah tawu, baraso Angkau iyo sa-bana-bana kamasuak-an setan! Ibra-him sandiri lah mati, baitu pulo ka-sadonyo nabi-nabi nan lainnyo. Tapi, nan Angkau bakato, ’Urang nan layi ma-iyokan kato-kato Ambo, indak ka mati doh untuak salamo-lamonyo.’
43008053	Sadangkan Ibrahim sandiri lah ma-ti, baitu pulo kasadonyo nabi-nabi nan lainnyo lah bi mati pulo, jadi, nan Ang-kau ko siya nan sabananyo? Masokan Angkau labiah basa daripado bapak kami Ibrahim!”
43008054	Isa Almasih manjawauk, ”Jikok Ambo mancari aromaik untuak diri Ambo sandiri, mako, aromaik tu indak ado doh tu aratinyo. Nan ka mambari-kan aromaik untuak Ambo tu, adolah Bapak Ambo, nan angkau anggauk sabagai Allah angkau,
43008055	padohal ang-kau sandiri indak bi bakatawuan doh jo Baliau. Tapi, nan Ambo bakatawu-an jo Baliau. Jikok Ambo katokan ba-raso Ambo indak bakatawuan jo Ba-liau, mako, Ambo adolah urang nan paduto, samo jo bakcando angkau. Ambo bakatawuan jo Baliau, sarato mamatuahi sagalo kato-kato Baliau.
43008056	Ibrahim, apak angkau tu, sangaik basukocito, baraso inyo ka maliyek ari Ambo. Nan inyo lah maliyek, sa-rato sanang sangaik atinyo!”
43008057	Mako, urang-urang Yahudi tu bi bakato kabake Isa Almasih, ”Umua Angkau alun sampai lai limo puluah tawun, tapi, Angkau mangatokan lah maliyek Ibrahim?”
43008058	Isa Almasih manjawauk, ”Nan sa-bananyo nan Ambo katokan kabake angkau: Sabalun Ibrahim layie, nan Ambo lah ado juwo.”
43008059	Dek mandangakan nan bakcan-do itu, urang-urang Yahudi tu bi ma-ambiak-i batu, untuak ka pamung-kang Isa Almasih, tapi, Baliau capek manggalicau, sudah tu kaluwa dari Baithullah. YAHYA
43009001	Kutiko Isa Almasih sadang bajalan, Baliau manampak urang, nan buto sajak dari layie.
43009002	Pangikuik-pa-ngikuik Baliau bi batanyo, ”Angku Gu-ru, baa mangko urang ko dilayiekan buto? Apokoh dek karano inyo bado-so, atau dek karano urang gaeknyo nan badoso?”
43009003	Isa Almasih manjawauk, ”Inyo ko buto, indak dek karano doso inyo doh, sarato indak pulo doh dek ka-rano doso urang gaeknyo, tapi, su-payo urang dapek bi maliyek, kuwa-so Allah bakarajo dalam diri urang ko.
43009004	Salamo ari layi siang, kito mus-ti mangarajokan karajo Baliau nan ma-utuih Ambo. Sabanta lai ari ka malam, sarato indak ka surang juwo doh urang nan ka dapek bakarajo.
43009005	Salamo Ambo di dunia ko, Ambo-lah tarang dunia.”
43009006	Sasudah bakato bakcando itu, Isa Almasih maliyua ka tanah, sarato ma-aduak ayie liyua-Nyo tu jo tanah. Ka-mudian, Baliau mambaruikkannyo ka mato urang nan buto tu,
43009007	sarato baka-to kabake urang tu, ”Payilah basuah muko angkau ka Tabek Siloam.” (Si-loam aratinyo adolah ’Di-utuih'.) Ma-ko, payilah urang tu mambasuah mu-konyo. Kutiko inyo lah babaliak, nan matonyo lah dapek maliyek.
43009008	Urang-urang nan di dakek rumah-nyo, sarato jo urang-urang nan saba-lunnyo bi manampak inyo mintak si-dakah, kasadonyo bi bakato, ”Indak koh inyo ko urang nan biasonyo min-tak sidakah?”
43009009	Ado nan bi bakato, ”Iyo, iyo inyo ko.” Tapi, ado pulo nan bi bakato, ”In-dak, inyo ko hanyo ampia sa-ireh jo urang nan buto tu.” Tapi, nan urang tu sandiri bakato, ”Batua, ambolah urangnyo.”
43009010	Urang-urang tu bi batanyo kabake inyo, ”Baa tu asa mulonyo, kok kiniko mato angkau lah bisa maliyek?”
43009011	Inyo manjawauk, ”Urang nan ba-namo Isa Almasih, ma-ambiak luluak saketek, sudah tu Baliau baruikkan ka mato ambo, sarato jo bakato, ’Payilah basuah muko angkau ka Tabek Silo-am.’ Mako, ambo pun payi. Sasudah ambo mambasuah muko, nan mato ambo ko lah bisa maliyek.”
43009012	Mako, urang-urang tu bi batanyo: ”Dimanyo Urang nan mancegakkan tu?” Inyo manjawauk, ”Indak tawu ambo doh.”
43009013	-
43009014	Kutiko Isa Almasih ma-aduak tanah jo ayie liyua-Nyo, untuak ka pa-ubek mato urang buto, supayo bisa maliyek, ari tu, adolah ari Sabat. Mako, urang nan lah cegak tu diba-wok kabake urang-urang Farisi.
43009015	Inyo tu bi batanyo pulo kabake urang tu, baa asa mulonyo, kok matonyo lah bisa maliyek. Urang tu manjawauk, ”Baliau mambaruikkan luluak ka ma-to ambo, sudah tu, ambo payi mam-basuah muko, mako, mato ambo lah bisa maliyek.”
43009016	Babarapo urang di antaro urang Farisi tu bi bakato, ”Indak mungkin Urang nan ma-ubek ko barasa dari Allah, dek karano Inyo indak ma-aro-maik-i ari Sabat.” Tapi, urang nan lain bi bakato, ”Di-ma pulo ka mungkin, urang nan bado-so mampabuwek mukjizat nan bakcan-do iko?” Mako, timbualah patikaiyan pandapek di antaro inyo tu.
43009017	Mako, urang-urang Farisi tu, bi batanyo pulo baliak kabake urang tu, ”Baa pandapek angkau, tantang Urang nan lah mancegakkan angkau tu?” Inyo manjawauk, ”Manuruik panda-pek ambo, Baliau tu adolah Nabi.”
43009018	Tapi, pamimpin-pamimpin urang Yahudi tu indak bi picayo, baraso, urang tu iyo buto sajak dari layienyo, nan kiniko lah bisa maliyek. Dek ka-rano itu, inyo tu bi mamanggie apak sarato jo mandeh urang tu,
43009019	sarato jo batanyo, ”Batuakoh iko anak angkau, nan angkau katokan buto dari sajak la-yienyo? Baa tu asa mulonyo, mangko kiniko inyo lah bisa maliyek?”
43009020	Apak sarato jo mandeh urang tu bi manjawauk, ”Iyo, inyo ko iyo anak kami, nan inyo iyo buto dari sajak la-yienyo.
43009021	Tapi, baa asa mulonyo mang-ko inyo kiniko lah bisa maliyek, nan kami indak tawu doh. Sarato siya nan mambuwek inyo bisa maliyek, itu pun kami indak tawu. Tanyokan sajolah ka-bake inyo, inyo kan lah gadang, inyo dapek manjawauk sorang.”
43009022	Mang-konyo apak jo mandeh urang tu bi ba-kato bakcando itu, sabauk inyo tu bi takuik kabake pamimpin-pamimpin urang Yahudi. Dek karano urang-urang tu lah supakaik, baraso satiyok urang nan ma-akui Isa Almasih sabagai Rajo Panyalamaik, indak dibuliahkan lai masuak ka rumah ibadaik.
43009023	Itu sa-bauknyo urang gaeknyo tu mangato-kan, ”Inyo lah gadang, tanyokan sa-jolah kabake inyo.”
43009024	Sudah tu, urang-urang tu bi ma-manggie baliak, urang buto nan lah ce-gak tu, sarato bakato kabake inyo, ”Ba-sumpahlah angkau, baraso angkau layi ka mangatokan nan sabananyo. Kami tawu, Urang tu urang badoso.”
43009025	Inyo manjawauk, ”Apokoh Baliau tu badoso atau indak, nan ambo indak tawu doh. Nan jaleh dek ambo hanyo ciyek, dulu mato ambo ko buto, nan kiniko lah bisa maliyek.”
43009026	Mako urang-urang tu bi batanyo baliak kabake urang nan lah cegak tu, ”Apo nan Inyo pabuwek kabake ang-kau? Baa caro Inyo mambuwek mato angkau bisa maliyek?”
43009027	Urang tu manjawauk, ”Cako lah ambo curitokan kabake angku-angku, tapi angku-angku indak bi namuah doh mandangakan. Baa mangko ki-niko angku-angku nak mandangakan-nyo pulo baliak? Mungkin angku-ang-ku nak ka bi manjadi pangikuik Baliau pulo yo?”
43009028	Mako, bi bangihlah urang-urang tu kabake inyo, sarato jo bakato, ”Wa-ang sajolah nan pangikuik-Nyo, nan kami ko indak! Kami ko pangikuik Mu-sa.
43009029	Kami tawu, baraso Allah lah ba-pasan kabake Musa. Tapi, Urang nan mancegakkan wa-ang tu, kami indak tawu doh dari ma asa-Nyo.”
43009030	Inyo manjawauk, ”Sabana eran ambo tu, jikok angku-angku indak bi tawu dari ma asa Baliau, sadangkan Baliau lah mambuwek mato ambo bi-sa maliyek.
43009031	Kito lah bi tawu, bara-so Allah indak mampalakukan pintak urang nan badoso, tapi, hanyo pintak urang nan saliah, sarato layi manga-rajokan nan katuju dek Allah.
43009032	Sajak dunie takambang, alun ado lai kito mandanga, urang nan bisa ma-ubek, mato urang nan buto sajak dari layie, sampai bisa maliyek.
43009033	Jikok Baliau tu indak datang dari Allah, tantu in-dak sabuwah alah juwo doh nan ka dapek Baliau pabuwek.”
43009034	Urang-urang tu bi bakato, ”Apo kecek wa-ang? Wa-ang nan bagulimang doso sa-jak dari layie, wa-ang nak ka ma-aja-i kami pulo?” Mako, sajak dari itu, inyo indak di-buliahkan lai masuak ka rumah ibadaik.
43009035	Isa Almasih lah mandanga kaba, ba-raso urang-urang Yahudi, lah managah urang tu masuak ka rumah ibadaik. Ma-ko, Baliau payi mancari urang tu, sarato bakato kabake inyo, ”Apokoh angkau layi picayo kabake Anak Manusia?”
43009036	Urang tu manjawauk, ”Siya tu nan Anak Manusia tu, Ngku? Tolonglah tun-juakkan kabake ambo, supayo ambo picayo kabake Baliau.”
43009037	Isa Almasih bakato kabake inyo, ”Kiniko angkau lah maliyek Inyo, iko-lah nan Anak Manusia, nan sadang mangecek jo angkau ko.”
43009038	”Ambo picayo, Tuhan ” kecek urang tu, mako, inyo sujuik di adok-an Isa Almasih.
43009039	Isa Almasih bakato, ”Ambo da-tang ka dunie ko untuak ka ma-adieli, supayo urang nan buto bisa maliyek, baitu pulo sabaliaknyo, urang nan bi-sa maliyek, ka manjadi buto.”
43009040	Babarapo urang Farisi nan ado di si-nan tu, bi mandanga Isa Almasih mange-cek bakcando itu, mako, inyo tu bi batanyo kabake Baliau, ”Jadi, mukasuik Angkau, nan kami ko lah buto pulo?”
43009041	Isa Almasih manjawauk, ”Kok santa-no angkau bi buto, nan angkau indak ka bi badoso doh. Tapi, dek karano angkau bi mangatokan, ’Kami layi bi maliyek.’ mako, tatauklah angkau dalam doso.” YAHYA
43010001	”Nan sabananyo lah nan Ambo katokan ko: Urang nan masuak ka kandang domba, jo sacaro malom-pek-i paga, sarato indak malalui pin-tu, tapi, mamanjek malalui jalan nan lain, mako, urang tu adolah pancilok atau parampok.
43010002	Tapi, urang nan ma-suak malalui pintu, inyo tu lah nan tukang gubalo domba.
43010003	Panjago kan-dang ka mambukakkan pintu untuak inyo, nan domba-domba bi tawu jo suwaronyo, di kutiko inyo ma-imbau namo domba tu sikua-sikua, sarato mambawok domba tu kaluwa.
43010004	Sasu-dah domba-domba tu dibawok kalu-wa, nan tukang gubalo tu bajalan di muko, nan domba-domba tu bi ma-nuruikkan inyo, dek karano domba tu bi tawu jo suwaro tukang gubalo-nyo.
43010005	Domba-domba tu, indak ka na-muah doh manuruikkan urang lain, malahan inyo tu ka bi lari dari urang tu, dek karano, inyo tu indak bi tawu jo suwaro urang tu.”
43010006	Isa Almasih lah mancuritokan pa-rumpamoan nan bakcando itu, tapi, urang-urang tu indak bi mangarati, apo nan dimukasuikkan dek Baliau.
43010007	Mako, Isa Almasih bakato pulo, ”Nan sabananyolah nan Ambo kato-kan ko: Ambo ko lah pintu untuak ka domba-domba tu.
43010008	Kasadonyo nan tibo sabalun Ambo, adolah pancilok, sarato jo parampok, tapi, domba-domba indak doh ma-acuahkan suwaro inyo tu.
43010009	Am bo-lah pintu. Siya nan masuak malalui Ambo, inyo ka salamaik, nan inyo ka masuak, sarato kaluwa, sarato ka man-dapekkan nan ka dimakan.
43010010	Pancilok tibo hanyo untuak ka mancilok, untuak ka mambunuah, sarato untuak ka mam binasokan. Tapi, Ambo datang supayo umaik manusia mandapekkan iduik — iduik nan balimpah ruwah.
43010011	Ambo-lah Panggubalo, nan sa-bana-bana Panggubalo. Panggubalo nan baiak, namuah manyarahkan nyawonyo untuak domba-dombanyo.
43010012	Urang upahan, nan indak Panggu-balo, sarato indak pulo doh nan pu-nyo domba-domba tu, ka lari abih ma-ninggakan domba-domba, jikok inyo manampak anjiang utan tibo manya-rang. Mako, domba-domba tu ka di-tangkok, sarato ka dipakecai-kecaikan dek anjiang utan.
43010013	Urang upahan tu ka lari, dek karano inyo bakarajo ma-arokkan upah. Inyo indak mampa-dulikan domba-domba tu.
43010014	-
43010015	Am-bo-lah Panggubalo, nan sabana-bana Panggubalo. Samo jo bakcando Bapak tawu jo Ambo, nan Ambo tawu jo Ba-pak, baitu pulo Ambo tawu jo dom-ba-domba Ambo, nan inyo tu bi tawu pulo jo Ambo. Ambo manyarahkan nyawo Ambo untuak inyo tu.
43010016	Ado pulo domba-domba lain, nan miliak Ambo pulo, tapi, indak tamasuak da-lam kawanan domba nan iko. Inyo tu musti ka Ambo bawok pulo, nan inyo tu ka bi mandangakan suwaro Ambo. Inyo tu kasadonyo ka manjadi ciyek kalompok, nan hanyo surang sajonyo Panggubalonyo.
43010017	Bapak mangasiahi Ambo, dek ka-rano, Ambo manyarahkan nyawo Am-bo, supayo Ambo bisa mandapekkan-nyo baliak.
43010018	Indak surang juwo doh urang nan ka bisa ma-ambiak nyawo Ambo. Ambo manyarahkannyo manu-ruik kahandak Ambo sandiri. Ambo bakuwaso untuak manyarahkannyo, sarato bakuwaso pulo ma-ambiaknyo baliak. Itulah tugeh nan Ambo tari-mo dari Bapak Ambo.”
43010019	Dek karano Isa Almasih bakato bakcando itu, nan urang-urang Yahu-di muloi bi batangka.
43010020	Banyak urang nan bi bakato, ”Inyo kamasuak-an se-tan! Inyo gilo! Apo gunonyo kalian da-ngakan kecek Inyo?”
43010021	Tapi, ado pulo urang nan bakato, ”Urang nan kamasuak-an setan, in-dak bakcando itu doh caro inyo mangecek! Dapekkoh setan mambuwek mato urang buto bisa maliyek?”
43010022	Di Yerusalem urang sadang bi marayokan, Ari Rayo Panyucian Baithullah. Pado wakatu itu di mu-sin dingin.
43010023	Isa Almasih sadang ba-jalan di Surambi Sulaiman, di dalam Baithullah.
43010024	Kutiko urang-urang Ya-hudi bi tibo bakumpua di sakuliliang Isa Almasih, inyo tu bi batanyo, ”Sam-pai pabilokoh Angkau nak mampadi-yakan kami ditangkok ragu? Katokan-lah taruih tarang, jikok iyo Angkau Rajo Panyalamaik.”
43010025	Isa Almasih manjawauk, ”Alah Ambo katokan kabake angkau, tapi angkau indak bi picayo. Sagalo ka-rajo nan Ambo karajokan ateh namo Bapak Ambo, itu lah mambari tando, tantang siya diri Ambo.
43010026	Angkau in-dak bi picayo, dek karano angkau in-dak tamasuak domba-domba Ambo.
43010027	Domba-domba Ambo, bi mandanga-kan suwaro Ambo. Ambo tawu jo inyo tu, nan inyo tu bi manuruikkan Ambo.
43010028	Ambo ka mambarikan kabake inyo tu, iduik sajati nan kaka. Untuak sala-mo-lamonyo, inyo tu indak ka binaso. Indak surang juwo doh urang nan ka dapek marabuik inyo tu dari tangan Ambo.
43010029	Bapak Ambo nan lah mam-barikan inyo tu kabake Ambo. Baliau labiah bakuwaso dari siapo pun juwo. Indak surang juwo doh urang nan ka dapek marabuik inyo tu dari tangan Bapak Ambo.
43010030	Antaro Ambo jo Ba-pak, Kami ciyeknyo tu.”
43010031	Mako, urang-urang Yahudi bi ma-ambiak-i batu pulo baliak, untuak ka pamungkang Isa Almasih.
43010032	Tapi, Isa Almasih bakato kabake urang-urang tu, ”Angkau lah bi maliyek, lah ba-nyak Ambo mangarajokan karajo-karajo nan baiak, nan lah ditugehkan dek Bapak kabake Ambo. Dari sagalo karajo nan Ambo karajokan tu, nama-nyo nan indak bi katuju dek angkau, sainggo angkau nak ka mamungkangi Ambo?”
43010033	Urang-urang Yahudi tu bi manja-wauk, ”Indak dek karano karajo-karajo Angkau nan baiak tu doh, mangko kami nak ka mamungkang Angkau jo batu, tapi, dek karano Angkau lah ma-randahkan Allah. Angkau hanyo su-rang manusia, tapi, Angkau nak man-jadikan diri Angkau Allah.”
43010034	Mako, Isa Almasih bakato, ”In-dakkoh di Kitauk Taurat angkau ado tatulih: Allah bakato, ’Kalian adolah ilahi'?
43010035	Kito lah bi tawu, baraso, apo nan tatulih di Alkitauk, balaku untuak salamo-lamonyo. Jadi, jikok Allah mambari sabutan ’ilahi,’ kabake urang nan bi picayo jo kato-kato Baliau,
43010036	baa mangko angkau bi mangatokan Ambo marandahkan Allah, dek ka-rano Ambo bakato Ambo Anak Allah? Padohal, Ambo ko dipiliah dek Bapak, sarato di utuih ka dunia.
43010037	Jikok Ambo indak mangarajokan, karajo nan ditugehkan dek Bapak, jan bi picayo kabake Ambo.
43010038	Tapi, dek karano Ambo layi mangarajokan-nyo, mako, picayolah kabake apo nan Ambo karajokan tu, biyapun angkau indak bi namuah picayo kabake Ambo. Supayo angkau buliah bi tawu, sara-to bi mangarati, baraso Bapak tatauk basatu jo Ambo, nan Ambo tatauk ba-satu jo Bapak.”
43010039	Urang-urang tu ba-usawo baliak nak ka manangkok Isa Almasih, ta-pi, Baliau dapek ma-inda dari urang-urang tu.
43010040	Kamudian, Isa Almasih babaliak ka subarang Sungai Yordan, ka tam-paik nan dulunyo Yahya mampaman-dikan urang di sinan tu, mako, Ba-liau di sinan untuak babarapo lamo.
43010041	Sambuah urang nan bi tibo kabake Isa Almasih. Urang-urang tu bi baka-to, ”Yahya indak ado doh mampabuwek mukjizat-mukjizat, tapi kasadonyo apo nan inyo katokan tantang Baliau ko, batua.”
43010042	Mako, banyaklah urang-urang nan di sinan tu, nan bi picayo kabake Isa Almasih. YAHYA
43011001	Ado surang urang nan banamo Lazarus, tingga di Betania sa-mo-samo jo dunsanaknyo nan banamo Maryam, sarato jo Marta.
43011002	Maryam, adolah padusi nan panah maminyak-i kaki Tuhan jo minyak arun, sarato ma-nyekanyo jo rambuiknyo. Suatu kuti-ko nan Lazarus sakik.
43011003	Kaduwo urang dunsanaknyo mangabakan kabake Isa Almasih, ”Tuhan, karek-an kami nan Tuhan kasiahi tu, inyo sakik.”
43011004	Kutiko Isa Almasih mandanga ka-ba tu, Baliau bakato, ”Panyakiknyo tu indak ka mambawok inyo mati tu doh. Tapi, untuak ka manyatokan kabasaran Allah, sarato dek nan tajadi tu, nan Anak Allah ka dibasakan pulo.”
43011005	Isa Almasih sangaik ibonyo kaba-ke Marta, Maryam, sarato jo Lazarus.
43011006	Tapi, kutiko Isa Almasih mandanga kaba, baraso Lazarus sakik, nan Ba-liau sangajo di tampaik Baliau juwo, salamo duwo ari lai.
43011007	Sasudah tu, ba-rulah Baliau bakato kabake pangikuik-pangikuik Baliau, ”Molah kito baba-liak ka Yudea.”
43011008	Pangikuik Baliau tu bi manjawauk, ”Angku Guru, baru kapatang ko urang-urang Yahudi nak ka mamungkang-i Angku jo batu, nan kiniko Angku nak ka babaliak pulo ka sinan tu?”
43011009	Isa Almasih manjawauk, ”Indak-koh ari nan siang tu, lamonyo duwo baleh jam? Urang nan bajalan di si-ang ari, kakinyo indak ka ta-antuak, dek karano inyo maliyek cahayo ta-rang dunia ko.
43011010	Tapi, urang nan ba-jalan di tangah malam, kakinyo ka bi ta-antuak, dek karano indak ado ca-hayo tarang di dirinyo.”
43011011	Bakcando itulah kecek Isa Almasih. Kamudian, Baliau bakato pulo, ”Konco kito si La-zarus, lah talalok. Tapi, Ambo ka pa-yi manjagokan inyo.”
43011012	Pangikuik-pangikuik Isa Almasih bi bakato, ”Tuhan, jikok si Lazarus hanyo talalok, tantu baiko inyo la-yi ka cegak.”
43011013	Mukasuik Isa Almasih iyolah, ba-raso nan Lazarus iyo lah mati. Tapi, pangikuik Baliau bi manyangko, nan di mukasuikkan dek Isa Almasih La-zarus lalok biaso.
43011014	Dek karano itu, Isa Almasih bakato kabake pangikuik-Nyo jo sacaro taruih tarang, ”si Laza-rus iyo lah mati.
43011015	Tapi, basyukur-lah, Ambo indak di sinan kutiko itu, dek karano, labiah elok lai dek ang-kau bakcando itu, supayo angkau bi-sa bi picayo. Molah kito payi kiniko ka si Lazarus.”
43011016	Tomas, nan dinamokan pulo ”Si Kamba, ” bakato kabake kanti-kanti-nyo pangikuik Isa Almasih, ”Molah kito bi payi, biyalah kito bi mati sa-mo-samo jo Baliau!”
43011017	Kutiko Isa Almasih tibo di tam-paik tu, nan Lazarus lah ampek ari dikubuakan.
43011018	Betania, dakek jo Ye-rusalem, hanyo kiro-kiro tigo kilo ja-raknyo.
43011019	Banyak urang Yahudi nan bi tibo manjanguak, ka tampaik Marta jo Maryam, untuak mampasanangkan ati inyo tu, dek karano karek-annyo nan maningga tu.
43011020	Kutiko Marta mandanga kaba, ba-raso Isa Almasih lah tibo, mako, payi-lah inyo kaluwa untuak manyonsong-kan Baliau, sadangkan nan Maryam tingga di rumah.
43011021	Marta bakato ka-bake Isa Almasih, ”Tuhan, kok san-tano Angkau layi di siko kutiko itu, lah musti karek-an ambo tu indak ka mati doh.
43011022	Tapi, biyapun baitu, ambo tawu, baraso kiniko juwo Allah ka mambarikan kabake Angkau, sa-galo sasuatu nan Angkau mintak ka-bake Baliau.”
43011023	Isa Almasih bakato kabake Mar-ta, ”Karek-an angkau tu, ka iduik tu baliak.”
43011024	Marta manjawauk, ”Ambo tawu, baraso Lazarus tu ka iduik baliak, di kutiko kasadonyo urang nan mati, di-iduikkan baliak di Ari Kiyamaik.”
43011025	Isa Almasih bakato kabake Marta, ”Ambo-lah nan mambari iduik, sarato ma-iduikkan baliak urang nan mati. Urang nan layi bi picayo kabake Ambo, ka tatauk iduik, biyapun inyo lah ma-ti.
43011026	Urang iduik nan layi picayo ka-bake Ambo, indak ka mati doh un-tuak salamo-lamonyo. Layi picayokoh angkau, kabake apo nan Ambo kato-kan tu?”
43011027	Marta manjawauk, ”Layi Tuhan, ambo picayo, Angkau Anak Allah, Rajo Panyalamaik nan turun ka dunia.”
43011028	Sasudah Marta bakato bakcando itu, inyo payi ma-imbau karek-annyo Maryam, sarato babisiak kabake inyo, ”Angku Guru ado di siko, Baliau ma-nanyokan angkau.”
43011029	Dek mandanga nan baitu, Maryam bagageh tagak, su-dah tu, inyo payi manamui Isa Almasih.
43011030	Kutiko itu, Isa Almasih alun masuak lai ka dalam kampuang. Baliau, sadang di tampaik Marta manamui Baliau ca-ko juwo lai.
43011031	Urang-urang Yahudi nan sadang bi mampasanang ati Maryam di rumah, bi maliyek Maryam tagak, sa-rato bagageh kaluwa. Mako, inyo tu bi payi pulo manuruikkan Maryam, dek karano, inyo tu bi manyangko Maryam payi ka kubuaran untuak manangih.
43011032	Kutiko Maryam lah tibo di tam-paik Isa Almasih, sarato lah maliyek Baliau, mako, Maryam basilutuik di adok-an Baliau, sarato jo bakato, ”Tuhan, kok santano Angkau ado di siko kutiko itu, lah musti karek-an am-bo indak ka mati doh.”
43011033	Kutiko Isa Almasih maliyek Mar-yam manangih, baitu pulo urang-urang Yahudi nan tibo samo-samo jo Mar-yam bi manangih pulo, mako sadiah pulolah Baliau, sarato luluah sangaik ati Baliau nampaknyo.
43011034	Sudah tu, Baliau batanyo kabake urang-urang tu, ”Dima inyo angkau kubuakan?” Inyo tu bi manjawauk, ”Tuhan, mo-lah kito payi maliyek.”
43011035	Mako manangihlah Isa Almasih.
43011036	Urang-urang Yahudi tu bi bakato, ”Liyeklah, indak tangguang-tangguang doh kasiah-Nyo kabake Lazarus!”
43011037	Tapi, ado di antaro inyo tu nan bi bakato, ”Baliau bisa mancegakkan mato urang buto. Baa mangko Baliau indak bisa managah, supayo Lazarus jan mati?”
43011038	Isa Almasih batambah ibo ati-Nyo, mako payilah Baliau ka kubuaran. Ku-buaran tu adolah sabuwah guwo, nan pintunyo batutuik jo batu.
43011039	Isa Almasih bakato, ”Anjakkan-lah batu tu.” Mako, bakatolah Marta karek-an La-zarus nan mati tu, ”Tuhan, inyo ko lah ampek ari bakubuakan. Tantu lah bu-suak kiniko!”
43011040	Isa Almasih bakato kabake Marta, ”Indakkoh lah Ambo katokan kabake angkau: Jikok angkau layi picayo, ang-kau ka maliyek, bara lah ka gadang-nyo kuwaso Allah!”
43011041	Mako, batu tu di-anjakkan dek urang-urang tu. Ka-mudian, Isa Almasih maningadah ka langik, sarato jo bakato, ”Oih Bapak, Ambo batarimo kasih, dek karano Ang-kau lah mampalakukan pintak Ambo.
43011042	Ambo tawu, Angkau tatauk mam-palakukan pintak Ambo, tapi, Ambo bakato bakcando iko, adolah untuak urang-urang nan ado di siko. Supayo inyo tu bi picayo, baraso Angkau-lah nan ma-utuih Ambo.”
43011043	Sasudah baka-to bakcando itu, Isa Almasih ba-imbau jo suwaro nan kuwaik, ”Oih Lazarus, kaluwalah!”
43011044	Mako, kaluwalah Lazarus nan lah mati tu. Tangannyo, sara-to jo kakinyo, babungkuih juwo lai jo kain kapan, nan mukonyo, tasawok jo kain panutuik muko. Isa Almasih ba-kato kabake urang-urang nan di sinan tu, ”Bukaklah kain kapannyo tu, su-payo nak saleso inyo bajalan.”
43011045	Banyak di antaro urang-urang Ya-hudi nan bi tibo manjanguak ka ru-mah Maryam, nan bi picayo kabake Isa Almasih, dek karano, inyo tu lah bi maliyek kajadian tu.
43011046	Tapi, baba-rapo urang di antaro inyo tu, bi payi kabake urang-urang Farisi, sarato bi mancuritokan, apo nan lah dipabuwek dek Isa Almasih.
43011047	Dek karano itu, urang-urang Farisi, sarato jo imam-imam kapalo, bi ma-adokan rapek jo Mahkamah Ugamo. Inyo tu bi baka-to, ”Apo nan musti kito pabuwek? Si Isa tu, Inyo lah sambuah mampabu-wek mukjizat!
43011048	Jikok kito padiyakan Inyo taruih bakcando itu, mako, kasa-donyo urang ka bi picayo kabake Inyo. Nan akienyo, panguwaso Roma ka bi datang kamari ko, sarato ka bi marun-tuahi Baithulmukadis, sarato ka mam-binasokan kasadonyo banso kito!”
43011049	Salah surang dari inyo tu, nan ba-namo Kayafas, nan manjadi imam ba-sa di tawun itu, inyo bakato, ”Ang-kau indak bi tawu sabuwah alah juwo.
43011050	Apokoh angkau indak bi manyada-ri, baraso, asakan layi ka untuak ban-so kito, labiah elok lai surang mati, daripado kasadonyo banso kito bina-so?”
43011051	Sabananyo, Kayafas bakato bak-cando itu, indak barasa dari pikieran inyo sandiri doh. Tapi, sabagai imam basa di tawun itu, inyo lah manubu-waikkan, baraso Isa Almasih ka mati untuak banso Yahudi.
43011052	Sarato indak untuak banso Yahudi sajo doh, tapi, iyo pulo untuak mangumpuakan, sa-rato untuak mampasatukan anak-anak Allah nan lah bakecai-kecai.
43011053	Sajak di ari itu, pamimpin-pamim-pin urang Yahudi, lah bi samupakaik untuak ka mambunuah Isa Almasih.
43011054	Dek karano itu, Isa Almasih indak ado lai payi ka tampaik-tampaik nan rami di lingkuangan urang Yahudi. Baliau barangkek dari Yudea, sudah tu, payi ka kota nan banamo Efraim, di dakek padang gurun. Di sinan tu Baliau tingga samo-samo jo pangi-kuik-pangikuik Baliau.
43011055	Pado wakatu itu, lah ampia ka dakek Ari Rayo Paskah urang Yahudi. Sambuah urang dari kampuang-kam-puang nan lah bi payi ka Yerusalem, untuak bi manyucikan diri manuruik ugamo, sabalun ari rayo tu dimuloi.
43011056	Urang-urang tu bi mancari Isa Al-masih, nan di kutiko inyo tu lah bi bakumpua di Baithullah, inyo tu bi bakato sasamo inyo, ”Baa pandapek angkau? Mungkinkoh Inyo indak ka datang doh ka tampaik ari rayo ko?”
43011057	Inyo tu bi bakato bakcando itu, dek karano, lah ado parentah dari imam-imam kapalo, sarato jo urang-urang Farisi, baraso, jikok ado urang nan ta-wu, dima Isa Almasih barado, mako, urang tu musti ma-agiah tawu, supa-yo Isa Almasih bisa ditangkok. YAHYA
43012001	Anam ari sabalun Ari Rayo Pas-kah, Isa Almasih payi ka Beta-nia, ka tampaik tingga Lazarus, nan lah di-iduikkan baliak dek Isa Almasih da-ri antaro urang mati.
43012002	Di sinan tu, Isa Almasih dijamu dek urang-urang tu, sa-rato Marta nan malayani. Lazarus, sara-to jo tamu-tamu, bi duduak makan sa-mo-samo jo Isa Almasih.
43012003	Kamudian, tibolah Maryam mambawok minyak arun narwastu nan sangaik maha, kiro-kiro satangah liter banyaknyo. Mi-nyak arun tu, inyo tuwangkan ka ka-ki Isa Almasih, sudah tu, inyo seka jo abuaknyo. Kaciyek-annyo rumah tu, lah babaun arun mangkapundak dek minyak arun tu.
43012004	Tapi, Yudas Iskari-ot, salah surang dari pangikuik Isa Al-masih — nan kamudian mangkiyanaik-i Baliau — bakato,
43012005	”Baa mangko indak dijuwa sajo minyak arun tu, jo sa-ara-go tigo ratuih pitih perak, nan pitih-nyo buliah dibarikan kabake urang nan bansaik?”
43012006	Yudas bakato bakcan-do itu, indak dek karano inyo mampa-ratikan urang nan bansaik doh, tapi, dek karano inyo pancilok. Inyo acok ma-ambiak pitih nan di puro basamo nan inyo pacik.
43012007	Tapi, Isa Almasih bakato, ”Padiya-kan sajolah, apo nan inyo pabuwek tu! Inyo mampabuwek bakcando itu, un-tuak ka tando ari pangubuaran Ambo.
43012008	Urang nan bansaik, ka tatauk ado di antaro angkau, tapi, nan Ambo ko indak.”
43012009	Banyak urang Yahudi nan bi manda-nga kaba, baraso Isa Almasih sadang di Betania, mako, bi payilah inyo tu ka si-nan. Inyo tu bi payi ka sinan tu, indak dek karano Isa Almasih tu sajo doh, tapi, dek karano inyo tu nak bi maliyek pulo, Lazarus nan lah di-iduikkan baliak dek Isa Almasih dari antaro urang nan ma-ti.
43012010	Itu sabauknyo, imam-imam kapa-lo nak ka mambunuah si Lazarus pulo,
43012011	dek karano, inyo nan manyabaukkan banyak urang Yahudi, nan indak lai bi ma-acuahkan imam-imam kapalo, sara-to lah bi picayo kabake Isa Almasih.
43012012	Bisuak arinyo, urang banyak nan lah bi tibo untuak marayokan Ari Ra-yo Paskah, bi mandanga kaba, bara-so Isa Almasih lah sadang dalam paja-lanan manuju ka Yerusalem.
43012013	Mako, urang-urang tu bi maambiak-i daun-daun palam, sudah tu, bi payi manyam-buik Isa Almasih sambia basorak-so-rak, ”Pujilah Allah! Dibarakaik-ilah Baliau nan datang ateh namo Tuhan. Dibarakaik-ilah Rajo Israel!”
43012014	Isa Almasih manamukan sikua ka-ladai bujang, sudah tu, Baliau racak-lah kaladai tu. Mako, basuwoanlah apo nan lah tatulih di Alkitauk:
43012015	”Jan takuik, oih puti Sion! Liyeklah, Rajo angkau datang, maracak sikua kaladai bujang!”
43012016	Pado wakatu itu, pangikuik-pa-ngikuik Isa Almasih alun bi manga-rati lai jo kasadonyo tu. Tapi, sasudah Isa Almasih dimuliekan jo kamatian-Nyo, barulah bi takana dek inyo tu, baraso, apo nan dipabuwek dek urang nan banyak taradok Baliau tu, lah ta-tulih sabalunnyo di Alkitauk tantang diri Baliau.
43012017	Urang-urang nan bi maliyek, di kutiko Isa Almasih ma-imbau Lazarus kaluwa dari kubua, sarato ma-iduikkan inyo baliak sasudah mati, taruih juwo bi mancuritokan kajadian tu.
43012018	Itu sa-bauknyo urang nan banyak tu bi pa-yi manamui Isa Almasih, dek karano, inyo tu lah bi mandanga kaba, baraso Baliau-lah nan mampabuwek mukjizat tu.
43012019	Mako, urang-urang Farisi bi ba-kato sasamo inyo, ”Indak ado lai nan ka dapek kito pabuwek! Caliak sandi-rilah, kaciyek-annyo dunia lah bi pa-yi manuruikkan Inyo!”
43012020	Di antaro urang-urang nan bi pa-yi ka Yerusalem, untuak ba-ibadaik di ari rayo tu, ado pulo babarapo urang Yunani.
43012021	Inyo tu bi datang kabake Filipus, sarato bi bakato, ”Oi sanak, kok dapek, kami niyo nak batamu jo Isa Almasih.” (Filipus barasa dari Bet-saida di Galilea.)
43012022	Mako, Filipus payi kabake Andreas, untuak ma-agiah tawu pintak urang-urang Yunani tu, nan kamudian, inyo tu baduwo nan manyampaikannyo kabake Isa Almasih.
43012023	Isa Almasih bakato ka-bake inyo tu, ”Lah tibo masonyo Anak Manusia dimuliekan.
43012024	Sungguah, nan bana lah kato-kato Ambo ko: Jikok sa-incek bijo gandun indak ditanamkan masuak tanah, sarato indak mati, mako, inyo ka tatauk sa-incek sajo salamonyo. Tapi, jikok bijo gandun tu mati, mako inyo ka ma-asiekan buwah gandun nan labiah banyak.
43012025	Urang nan mancin-toi nyawonyo, inyo ka ka-ilangan nya-wonyo. Tapi, urang nan indak mancin-toi nyawonyo di dunia ko, ba-arati inyo ka mamaliaro nyawonyo, untuak iduik sajati nan kaka.
43012026	Urang nan niyo ma-layani Ambo, inyo musti manuruikkan Ambo. Supayo palayan Ambo bisa sa-mo-samo jo Ambo, dima Ambo bara-do. Urang nan malayani Ambo, ka di-aragowi dek Bapak Ambo.”
43012027	”Ati Ambo cameh, apo nan musti Ambo katokan kiniko? Apokoh mus-ti Ambo bakato bakcando iko, ’Oih Bapak, lapehkanlah Ambo dari maso nan iko'? Tapi, dek karano untuak ka mamikua sansaro ikolah, mangkonyo Ambo datang.
43012028	Oih Bapak muliekan-lah namo Angkau!” Mako, tadangalah suwaro dari langik nan mangatokan, ”Aden lah mamuliekan-Nyo, sarato Aden ka mamuliekan-Nyo pulo.”
43012029	Urang banyak nan bi tagak di si-nan tu, bi mandanga pulo suwaro tu. Inyo tu bi bakato, ”Itu suwaro guruah!” Tapi, ado pulo nan bi bakato, ”Indak! Malekaik tu nan mangecek kabake Baliau!”
43012030	Mako, Isa Almasih bakato kabake urang-urang tu, ”Suwaro nan tadanga tu, indak untuak kaparaluan Ambo tu doh, tapi, untuak kaparaluan angkau.
43012031	Kiniko lah masonyo dunia di-adieli, kiniko pulolah masonyo panguwaso du-nia dibaekan kaluwa.
43012032	Tapi, nan Ambo ko, jikok Ambo lah ditenggikan dari bu-mi, mako, Ambo ka mambawok kasa-donyo urang kabake Ambo.”
43012033	Baliau bakato bakcando itu, untuak ma-agiah tawu, baa caronyo Baliau ka mati.
43012034	Urang nan banyak tu bi bakato ka-bake Isa Almasih, ”Manuruik Kitauk Taurat nan ado di kami, nan Rajo Pa-nyalamaik tu, ka iduik salamo-lamo-nyo. Baa tu mangko Angkau manga-tokan, baraso Anak Manusia tu musti ditenggikan dari bumi? Siya tu nan Anak Manusia tu?”
43012035	Isa Almasih manjawauk, ”Hanyo sakutiko sajo, tarang tu ado di antaro angkau. Dek karano itu, malangkah-lah samantaro tarang tu layi ado, su-payo angkau jan dirawok dek nan ka-lam. Urang nan bajalan di nan kalam, indak tantu doh kama inyo ka payi.
43012036	Picayolah kabake tarang tu, salamo tarang tu layi ado samo-samo jo ang-kau, supayo angkau bi manjadi anak-anak tarang.” Sasudah Isa Almasih bakato bakcan-do itu, mako Baliau payi ma-inda da-ri tampaik tu, sarato indak namuah lai mampanampakkan diri kabake urang-urang tu.
43012037	Biyapun lah ba-nyak mukjizat, nan dipabuwek dek Isa Almasih di adok-an inyo tu, tapi, inyo tu indak juwo doh bi picayo kabake Baliau.
43012038	Mako, basuwoanlah apo nan lah dikatokan dek Nabi Yesaya, ”Tuhan, siyakoh nan layi ka picayo kabake barito nan kami bawok? Kabake siapokoh kuwaso Tuhan dipanampakkan?”
43012039	Itu sabauknyo urang-urang tu in-dak bi picayo, dek karano Nabi Yesa-ya lah mangatokan pulo, ”Allah lah bakato,
43012040	’Aden ka mambutokan mato urang-urang tu, sarato ka mambuwek inyo tu bi mangarehkan ati. Supayo mato inyo tu jan bi maliyek, nan pikieran inyo tu jan bi mangarati. Supayo inyo tu jan bi babaliak kabake-Den, sainggo Waden mancegakkan inyo tu.’ ”
43012041	Yesaya bakato bakcando itu, dek karano inyo lah maliyek kabasaran Isa Almasih, sarato lah bakato-kato tantang diri Baliau.
43012042	Biyapun baitu, sambuah juwo urang nan bi picayo, malahan ado di antaro pamimpin urang Yahudi, nan picayo pulo kabake Isa Almasih. Ta-pi, inyo tu indak barani bataruih ta-rang, dek karano inyo tu bi takuik, mungkin sajo urang Farisi indak lai mampabuliahkan inyo tu masuak ka rumah ibadaik.
43012043	Inyo tu labiah suko manarimo pujian dari manusia, dari-pado kamuliyaan nan dari Allah.
43012044	Sudah tu, Isa Almasih bakato, ”Urang nan layi picayo kabake Ambo, nan sabananyo, indak kabake Ambo doh inyo picayo, tapi, kabake Baliau nan ma-utuih Ambo.
43012045	Satiyok urang nan lah maliyek Ambo, ba-arati lah maliyek Baliau nan ma-utuih Ambo.
43012046	Ambo turun ka dunia ko untuak ka manarangi, supayo kasadonyo urang nan picayo kabake Ambo, indak lai bajalan di nan kalam.
43012047	Urang nan lah mandanga kato-kato Ambo, tapi, indak doh mangarajokannyo indak Ambo doh nan ka ma-ukun inyo. Dek karano, Ambo datang indak untuak ka ma-adieli dunia ko doh, tapi, untuak ka manyalamaikkannyo.
43012048	Urang nan indak manarimo Ambo, sarato indak ma-iyokan kato-kato Ambo, lah ado nan ka ma-adieli-inyo. Kato-kato nan lah Ambo sampaikan, itulah nan ka ma-adieli-inyo isuak di Ari Kiyamaik.
43012049	Dek karano, Ambo mangecek in-dak sasuko ati Ambo sajo doh. Bapak nan ma-utuih Ambo, Baliau-lah nan mamarentahkan kabake Ambo, apo nan musti Ambo katokan, sarato nan musti Ambo sampaikan.
43012050	Nan Ambo tawu, baraso parentah Baliau tu, mam-bawok urang kabake iduik sajati nan kaka. Mako, Ambo manyampaikan bakcando nan lah di-ajakan dek Ba-pak kabake Ambo.” YAHYA
43013001	Sa-ari sabalun Ari Rayo Pas-kah, Isa Almasih lah tawu, baraso lah tibo wakatunyo, untuak Baliau barangkek dari dunia ko, sarato babaliak kabake Bapak Baliau. Baliau mangasiahi urang-urang nan manja-di miliak Baliau di dunia, nan Baliau ka tatauk mangasiahi urang-urang tu sampai ka kasudahannyo.
43013002	Isa Almasih sarato jo pangikuik-pangikuik-Nyo, sadang bi makan ma-lam. Ubilih lah mamasuakkan niyaik jahek ka dalam ati Yudas anak Simon Iskariot, untuak ka mangkiyanaik-i Isa Almasih.
43013003	Isa Almasih tawu, baraso Bapak lah manyarahkan sagalo kuwa-so kabake Baliau. Baliau tawu pulo, baraso Baliau datang dari Allah, sa-rato ka babaliak pulo kabake Allah.
43013004	Sudah tu, Isa Almasih tagak, saratojo mambukak jubah Baliau. Kamudian, Baliau ma-ambiak sa-alai kain, sarato mangabekkannyo di pinggang Baliau.
43013005	Sasudah tu, Baliau manuwangkan ayie ka dalam sabuwah dulang, ka-mudian, mulo-ilah Baliau mambasuah kaki pangikuik-pangikuik-Nyo, sudah tu, Baliau seka jo kain nan takabek dipinggang Baliau tu.
43013006	Mako, sam-pailah Baliau kabake Simon Petrus. Petrus bakato kabake Baliau: ”Tuhan, masokan Tuhan nan ka mambasuah kaki ambo?”
43013007	Isa Almasih manjawauk, ”Kiniko angkau indak ka mangarati, apo mu-kasuiknyo nan Ambo pabuwek ko, ta-pi, isuak barulah angkau ka manga-rati.”
43013008	Petrus bakato kabake Isa Almasih, ”Jan lai Tuhan. Jan lai Tuhan nan mam basuah kaki ambo!” Tapi, Isa Almasih manjawauk, ”Ji-kok Ambo indak mambasuah kaki ang-kau, mako, angkau indak ka basang-kuik-pauik doh jo Ambo.”
43013009	Simon Petrus bakato, ”Jikok baitu, Tuhan, janlah hanyo kaki ambo sajo nan dibasuah, tapi, tangan sarato jo kapalo ambo, iyo pulo lah!”
43013010	Isa Almasih bakato kabake Petrus, ”Urang nan lah sudah mandi, badan-nyo lah barasiah tu kaciyek-annyo. Inyo indak paralu lai dibarasiahkan, salain dari kakinyo. Angkau ko lah bi barasiah, tapi, indak kasadonyo doh.” (
43013011	Isa Almasih lah tawu, siya urang-nyo nan ka mangkiyanaik-i Baliau. Itu sabauknyo Baliau bakato, ”Ang-kau ko lah bi barasiah, tapi, indak ka-sadonyo doh.")
43013012	Sasudah Isa Almasih mamba-suah kaki pangikuik-pangikuik-Nyo tu, Baliau manganakkan jubah Ba-liau baliak, sudah tu Baliau duduak. Kamudian, Baliau bakato kabake pa-ngikuik-pangikuik-Nyo tu, ”Layi bi mangaratikoh angkau, tantang apo nan Ambo pabuwek kabake angkau?
43013013	Angkau bi mangatokan Ambo ko, Guru sarato Tuhan. Nan angkau ka-tokan tu batua, dek karano, iyo Ambo-lah Guru sarato Tuhan.
43013014	Jikok Ambo nan sabagai Tuhan, sarato Gu-ru dek angkau, lah mambasuah kaki angkau, mako, angkau pun musti pu-lo balega-lega, basuah-mambasuah ka-ki sasamo angkau.
43013015	Ambo lah mam-bari tuladan kabake angkau, supayo angkau bi mampabuwek pulo, samo jo bakcando nan lah Ambo pabuwek kabake angkau.
43013016	Sungguah, nan ba-na lah nan Ambo katokan ko: Surang pisuruah, indak ka labiah mulie dari induak samangnyo, baitu pulo, urang nan di-utuih, indak ka labiah mulie doh dari urang nan ma-utuihnyo.
43013017	Jikok angkau lah bi tawu jo kasadonyo ko, bi basukocitolah angkau, jikok layi bi mangarajokannyo.
43013018	Apo nan Ambo katokan ko, indak tantang angkau nan kasadonyo ko doh. Ambo tawu siya-siya nan lah Ambo pi-liah. Tapi, apo nan tatulih di Alkitauk, musti tajadi, iyolah ’Urang nan makan samo-samo jo Ambo, ka bakiyanaik ka-bake Ambo.’
43013019	Nan ka tajadi tu, Ambo katokan kabake angkau kiniko, sabalun tajadi, supayo, jikok lah tajadi isuak, ma-ko, angkau ka bi picayo, baraso Ambo-lah Baliau, nan dinamokan, ADEN ADO.
43013020	Sungguah, nan bana lah nan Am-bo katokan ko: Siya nan picayo kabake urang nan Ambo utuih, ba-arati inyo pi-cayo kabake Ambo. Baitu pulo, siya nan picayo kabake Ambo, ba-arati inyo pica-yo kabake Baliau, nan ma-utuih Ambo.”
43013021	Sasudah Isa Almasih bakato bak-cando itu, mako, sadiah sangaiklah ati Baliau. Sudah tu, Baliau mangatokan, ”Sungguah, nan bana lah nan Ambo ka-tokan ko: Salah surang di antaro ang-kau ko, ka mangkiyanaik-i Ambo.”
43013022	Pangikuik-pangikuik Baliau, bi caliak mancaliak sasamo inyo tu, nan inyo tu bi tacangang, dek karano in-dak tantu, siya nan dimukasuikkan dek Baliau.
43013023	Pangikuik nan dikasiahi dek Isa Almasih, duduak di sabalah su-wok Baliau.
43013024	Simon Petrus mambari kode kabake inyo, supayo inyo bata-nyo kabake Isa Almasih, siya nan di-mukasuikkan dek Baliau.
43013025	Mako, pangikuik nan dikasiahi tu, marapekkan badan kabake Isa Almasih, sarato jo batanyo, ”Tuhan siya tu urangnyo nan Angkau muka-suikkan?”
43013026	Isa Almasih manjawauk, ”Urang nan Ambo bari roti nan lah Ambo ran-damkan masuak mangkuak, itulah urangnyo.” Kamudian, Isa Almasih ma-ambiak sakarek roti, sarato ma-randamkannyo masuak mangkuak, sudah tu, Baliau barikan kabake Yu-das anak Simon Iskariot.
43013027	Indak lamo sasudah Yudas manarimo roti tu, Ubi-lih masuak ka dalam atinyo. Mako, Isa Almasih bakato kabake inyo, ”Capek-lah karajokan, apo nan andak angkau pabuwek.”
43013028	Tapi, indak surang juwo doh dari antaro urang-urang nan bi duduak makan di sinan tu, nan bi ma-ngarati. Baa mangko Isa Almasih baka-to bakcando itu kabake Yudas.
43013029	Ado nan manyangko, Isa Almasih manyu-ruah Yudas mambali sasuatu, untuak kaparaluan ari rayo tu, atau mungkin mambari pitih agak saketek kabake urang nan bansaik== dek karano Yu-das adolah tukang pacik pitih.
43013030	Sasudah Yudas manarimo roti tu, inyo lansuang kaluwa. Pado wakatu itu ari lah malam.
43013031	Sasudah Yudas kaluwa, Isa Almasih bakato, ”Kiniko Anak Manusia dimu-liekan, nan Allah dimuliekan malalui Inyo.
43013032	Jikok Allah dimuliekan ma-lalui Inyo, nan Inyo pun ka dimulie-kan Allah malalui diri Baliau sandiri. Malahan Allah ka sacapeknyo mamu-liekan Inyo.
43013033	Oih anak-anak Ambo, Ambo indak ka lamo lai tingga jo ka-lian. Kalian ka bi mancari Ambo, ta-pi, bakcando nan lah Ambo katokan kabake pamimpin-pamimpin Yahudi, baitu pulo nan Ambo katokan kabake kalian. Ka tampaik Ambo ka payi, in-dak ka mungkin doh kalian datang ka sinan tu.
43013034	Ikolah parentah baru nan Ambo parentahkan kabake kalian: Sa-mo-samo mangasiah-ilah kalian. Samo jo bakcando Ambo mangasiahi kali-an, bakcando itu pulo andaknyo, ka-lian samo-samo mangasiahi.
43013035	Jikok kalian layi samo-samo mangasiahi, mako, kasadonyo urang ka bi tawu, baraso kalian adolah pangikuik-pa-ngikuik Ambo.”
43013036	Simon Petrus batanyo kabake Isa Almasih, ”Tuhan, Tuhan nak ka payi kama?” Isa Almasih manjawauk, ”Ka tampaik nan ka Ambo tuju, jikok ki-niko, angkau alun bisa lai payi. Isuak, barulah angkau manuruik-i Ambo.”
43013037	Petrus batanyo pulo baliak, ”Tuhan, baa mangko ambo indak bi-sa payi kiniko manuruikkan Tuhan? Ambo rilah mati untuak Tuhan!”
43013038	Isa Almasih manjawauk, ”Iyo layi nan sabananyo tu, angkau rilah mati untuak Ambo? Katawuilah, isuak ka tajadi, sabalun ayam bakukuak, sam-pai tigo kali angkau mangatokan, ba-raso angkau indak bakatawuan doh jo Ambo!” YAHYA
43014001	Isa Almasih bakato kabake inyo tu, ”Janlah bi rasah ati angkau. Picayolah kabake Allah, sarato pica-yo pulolah kabake Ambo.
43014002	Di rumah Bapak Ambo, banyak tampaik tingga. Ambo payi ka sinan tu, untuak ka ma-nyadiyokan tampaik untuak angkau. Kok santano indak bakcando itu di sinan tu, tantu Ambo indak ka baka-to nan bakcando itu doh kabake ang-kau.
43014003	Sasudah Ambo manyadiyokan tampaik untuak angkau, mako, Ambo ka babaliak untuak manjapuik ang-kau, supayo, dima Ambo barado, mako, angkau ka bi di sinan tu pulo.
43014004	Ka tampaik Ambo ka payi tu, ang-kau bi tawu jalannyo.”
43014005	Mako, Tomas bakato kabake Isa Almasih, ”Tuhan, kami indak tawu doh kama Tuhan ka payi, baa caronyo supa-yo kami tawu jalan ka sinan tuh?”
43014006	Isa Almasih manjawauk, ”Ambo-lah jalan untuak supayo dapek tawu jo Allah, sarato mandapekkan iduik nan sabana iduik. Indak surang juwo doh urang nan bisa datang kabake Ba-pak, jikok inyo indak malalui Ambo.
43014007	Kok santano angkau layi bi tawu jo Ambo, mako, angkau lah musti ka bi tawu pulo jo Bapak Ambo. Nan kini-ko angkau lah bi tawu jo Baliau, sa-rato lah bi maliyek Baliau.”
43014008	Mako, Filipus bakato kabake Isa Almasih, ”Tuhan, tunjuakkanlah ka-bake kami, siya nan Bapak tu, supa-yo nak sanang pulo ati kami.”
43014009	Isa Almasih bakato kabake inyo, ”Lah salamo tu Ambo samo-samo jo angkau Filipus, tapi, alun tawu juwo-koh angkau jo Ambo? Satiyok urang nan lah maliyek Ambo, ba-arati inyo lah maliyek Bapak. Baa pulo tu, mang-ko angkau bakato, ’Tunjuakkanlah Ba-pak tu kabake kami'?
43014010	Oih Filipus! Indakkoh angkau picayo, baraso Am-bo basatu jo Bapak, nan Bapak basa-tu jo Ambo? Apo nan Ambo katokan kabake angkau, indak Ambo katokan dari diri Ambo sandiri tu doh. Bapak nan tatauk basatu jo Ambo, Baliau-lah nan mangarajokan kasadonyo tu.
43014011	Picayolah kabake Ambo, baraso Am-bo basatu jo Bapak, nan Bapak basatu jo Ambo. Atau paliang tidak, picayolah jo sagalo sasuatu nan lah Ambo pabuwek.
43014012	Sungguah, nan bana lah nan Ambo katokan ko: Urang nan layi pi-cayo kabake Ambo, ka mampabuwek apo nan lah Ambo pabuwek, malah-an inyo ka mampabuwek nan labiah lai daripado itu dek karano, Ambo ka ka payi kabake Bapak.
43014013	Baitu pu-lo, apo sajo nan angkau mintak ateh namo Ambo, mako, pintak angkau tu ka Ambo palakukan, supayo Bapak di-muliekan malalui Anak.
43014014	Apo sajo nan angkau mintak ateh namo Ambo, ka Ambo palakukan.”
43014015	”Jikok angkau layi bi mangasiahi Ambo, mako, angkau ka bi mangara-jokan sagalo parentah Ambo.
43014016	Ambo ka mintak kabake Bapak, nan Baliau ka mambarikan kabake angkau Pa-nolong lain, nan ka manatauk dalam diri angkau untuak salamo-lamonyo.
43014017	Panolong lain tu, adolah Roh Allah, nan ka manyatokan kabanaran tantang Allah. Dunia indak ka bisa doh mana-rimo Baliau, dek karano, dunia indak maliyek, sarato indak pulo doh tawu jo Baliau. Tapi, nan angkau bi tawu jo Baliau, dek karano, Baliau tingga manatauk dalam diri angkau, sarato ka basatu jo angkau.
43014018	Angkau indak ka Ambo tingga-kan sabagai yatim piatu doh di du-nia ko. Isuak, Ambo ka babaliak ka-bake angkau.
43014019	Tingga saketeknyo lai wakatu, sudah tu, dunia indak lai ka maliyek Ambo. Tapi, nan angkau ka tatauk bi maliyek Ambo. Nan dek ka-rano Ambo iduik, nan angkau pun ka bi iduik pulo.
43014020	Jikok lah tibo ari tu isuak, mangko, angkau ka bi tawu, ba-raso Ambo basatu jo Bapak, nan ang-kau basatu jo Ambo, nan Ambo basa-tu jo angkau.
43014021	Satiyok urang nan layi ma-iyo-kan sagalo parentah Ambo, sarato layi mangarajokannyo, mako, inyo tu lah urang nan layi mangasiahi Ambo. Ba-pak Ambo ka mangasiahi urang nan mangasiahi Ambo. Nan Ambo pun ka mangasiahi urang tu, nan Ambo ka ma-nyatokan diri Ambo kabake inyo.”
43014022	Yudas (indak nan Yudas Iskari-ot doh,) batanyo kabake Isa Almasih, ”Tuhan, baa mangko Tuhan namuah manyatokan diri kabake kami, sara-to baa mangko indak kabake urang dunia?”
43014023	Isa Almasih manjawauk, ”Urang nan layi mangasiahi Ambo, ka mama-tuahi sagalo ajaran Ambo. Bapak Ambo ka mangasiahi inyo pulo. Bapak sara-to jo Ambo, ka datang kabake inyo, sarato ka tingga samo-samo jo inyo.
43014024	Urang nan indak mangasiahi Am-bo, indak ka mamatuahi ajaran Ambo. Sagalo ajaran nan angkau danga tu, indak barasa dari Ambo tu doh, tapi, dari Bapak nan ma-utuih Ambo.
43014025	Kasadonyo tu Ambo katokan ka-bake angkau, samantaro Ambo layi sadang samo-samo jo angkau.
43014026	Tapi, Roh Allah, Panolong nan ka di-utuih dek Bapak ateh namo Ambo tu, Baliau-lah nan ka ma-aja angkau tantang sa-galo sasuatu, sarato nan ka ma-ingek-kan angkau taradok kasadonyo nan lah Ambo katokan kabake angkau.
43014027	Tanang santoso Ambo, nan Ambo tinggakan untuak angkau. Tanang san-toso nan punyo Ambo sandiri, nan lah Ambo agiahkan untuak angkau. Nan Ambo agiahkan tu indak samo doh jo nan dibarikan dek dunia. Janlah ra-sah, janlah takuik.
43014028	Angkau lah bi mandangakan Ambo bakato, ’Baraso Ambo ka payi maninggakan angkau, tapi sasudah tu Ambo ka babaliak ka-bake angkau'. Jikok angkau layi saba-na bi mangasiahi Ambo, mako angkau labiah suko, jikok Ambo babaliak ka-bake Bapak, dek karano Bapak labiah basa daripado Ambo.
43014029	Mangko kini-ko Ambo baritawukan kabake angkau, sabalun kasadonyo tajadi, supayo ji-kok tajadi isuak, mako angkau ka bi picayo.
43014030	Ambo indak ka banyak lai mangecek jo angkau, dek karano, lah tibo wakatunyo panguwaso dunia ko ka datang. Tapi, inyo indak bakuwa-so doh taradok diri Ambo.
43014031	Biyapun baitu, kasadonyo tu musti tajadi, su-payo dunia bi tawu, baraso Ambo ma-ngasiahi Bapak, sarato layi mangara-jokan sagalo apo nan diparentahkan dek Bapak kabake Ambo. Dek karano itu, molah payi awak lai.” YAHYA
43015001	Isa Almasih bakato, ”Ambo-lah batang anggur nan sajati, sa-rato Bapak Ambo-lah nan punyo pa-raknyo.
43015002	Satiyok rantiang nan ado di Ambo, nama nan indak babuwah, ka diceteh dek Baliau, nan satiyok ran-tiang nan layi babuwah, ka di-usak-i daunnyo, sarato dibarasiahkan dek Ba-liau, supayo batambah labek buwah-nyo.
43015003	Angkau iyo lah bi barasiah, dek karano ajaran nan lah Ambo ajakan kabake angkau.
43015004	Tatauklah basatu jo Ambo, nan Ambo pun ka tatauk basa-tu jo angkau. Nan rantiang sandiri, in-dak ka bisa doh babuwah, antah kok, jikok inyo layi tatauk malakek di ba-tangnyo. Baitu pulo angkau, angkau hanyo bisa babuwah, jikok angkau la-yi tatauk basatu jo Ambo.
43015005	Ambo-lah batang anggur, nan ang-kau adolah rantiang-rantiangnyo. Urang nan layi tatauk basatu jo Ambo, nan Ambo pun ka basatu jo inyo, nan inyo ka babuwah labek. Dek karano, jikok indak dek Ambo, indak sabuwah alah juwo doh nan ka bisa angkau pa-buwek.
43015006	Urang nan indak tatauk basa-tu jo Ambo, inyo ka dibuwang kaluwa bakcando rantiang nan indak babuwah, nan inyo ka masiak kakeh. Rantiang-rantiang nan bakcando itu ka dikum-puakan, sarato ka dibuwang masuak api, sudah tu dibaka.
43015007	Jikok angkau la-yi tatauk basatu jo Ambo, sarato ajaran Ambo layi lakek di ati angkau, mako, mintaklah kabake Bapak, apo sajo nan katuju dek angkau, nan pintak angkau tu ka dipalakukan.
43015008	Jikok angkau layi babuwah labek, nan Bapak Ambo ka dimuliekan, sarato nan dek baitu, ang-kau iyo sabana-bana pangikuik Ambo.
43015009	Bakcando Bapak mangasiahi Ambo, baitu pulolah Ambo mangasiahi ang-kau. Andaklah angkau tatauk iduik sa-bagai urang nan Ambo kasiahi.
43015010	Jikok angkau layi bi mangarajokan sagalo pa-rentah Ambo, nan angkau ka bi tatauk dalam kasiah Ambo, samo jo bakcan-do Ambo nan layi mamatuahi paren-tah Bapak Ambo, sarato tatauk di da-lam kasiah Baliau.
43015011	Kasadonyo ko Ambo agiah tawu kabake angkau, supayo sukocito Ambo ado di ati angkau, nan sukocito ang-kau jadi samparono.
43015012	Ikolah parentah Ambo: Kasiah mangasiah-ilah angkau, samo jo bakcando Ambo mangasiahi angkau.
43015013	Urang nan paliang manga-siahi kanti-kantinyo, adolah urang nan lai namuah mangarobankan iduiknyo untuak kanti-kantinyo tu.
43015014	Angkau adolah kanti-kanti Ambo, jikok angkau layi bi mangarajokan apo nan Ambo parentahkan kabake angkau.
43015015	Ang-kau indak lai Ambo namokan pisuruah, dek karano, pisuruah indak tawu doh, apo nan sadang dikarajokan dek in-duak samangnyo. Nan angkau, Ambo namokan kanti, dek karano, Ambo lah ma-agiah tawu kabake angkau, sagalo sasuatu nan lah Ambo danga dari Ba-pak Ambo.
43015016	Indak angkau doh nan bi mamiliah Ambo. Tapi, Ambo-lah nan mamiliah angkau, sarato nan manyu-ruah angkau bi payi, untuak babuwah labek — buwah nan indak ka bisa bina-so. Mako, Bapak ka mambarikan kaba-ke angkau, apo sajo nan angkau mintak kabake Baliau ateh namo Ambo.
43015017	Iko-lah parentah Ambo kabake angkau: Ka-siah mangasiah-ilah angkau.”
43015018	”Jikok dunia jajok jo angkau, ma-ko, katawuilah, baraso Ambo lah labiah dulu dibanci-i dek dunia.
43015019	San-tano angkau miliak dunia, nan angkau ka dikasiahi dek dunia sabagai miliak-nyo. Tapi, Ambo lah mamiliah angkau dari dalam dunia ko, jadi, angkau in-dak lai miliak dunia. Itu sabauknyo dunia ko jajok jo angkau.
43015020	Kana-ilah apo nan lah Ambo katokan kabake angkau, ’Pisuruah indak labiah teng-gi doh dari induak samangnyo.’ Ji-kok urang-urang tu lah bi ma-aniayo Ambo, mako, inyo tu ka bi ma-aniayo angkau pulo. Jikok inyo tu layi bi ma-ikuik-i ajaran Ambo, mako, inyo tu ka bi ma-ikuik-i pulo ajaran angkau.
43015021	Kasadonyo tu ka inyo pabuwek ta-radok angkau, dek karano angkau pa-ngikuik Ambo, sabauk inyo tu indak bi tawu jo Baliau nan ma-utuih Ambo.
43015022	Santano Ambo indak datang, sara-to indak ma-agiah tawu tantang kasa-donyo tu kabake inyo tu, nan inyo tu indak ka bi badoso doh. Tapi, kiniko indak ado lai alasan dek inyo tu, tan-tang doso inyo tu.
43015023	Urang nan mam-banci Ambo, ba-arati inyo mambanci pulo Bapak Ambo.
43015024	Santano Ambo indak mampabuwek sasuatu nan alun panah lai dipabuwek dek urang lain di tangah-tangah inyo tu, nan inyo tu indak ka bi badoso doh. Tapi, ki-niko inyo tu lah bi maliyek, apo nan Ambo pabuwek tu, nan inyo tu bi mam-banci-i Ambo sarato jo Bapak Ambo.
43015025	Tapi, iyo lah samustinyo bakcando itu, supayo basuwoan apo nan lah ta-tulih di Kitauk Taurat inyo tu, iyolah: ’Inyo tu bi mambanci-i Ambo, indak basabauk bakarano.’
43015026	Ambo ka ma-utuih Panolong nan barasa dari Bapak kabake ang-kau. Inyolah Roh nan ka manyatokan kabanaran tantang Allah. Jikok Inyo lah datang, Inyo ka mambari panga-kuan tantang diri Ambo.
43015027	Nan ang-kau musti pulo bi mambari pangaku-an tantang diri Ambo, dek karano, angkau lah sajak dari samulo samo-samo jo Ambo. YAHYA
43016001	Kasadonyo tu Ambo agiah tawu kabake angkau, supayo angkau jan sampai bi bapaliang dari Ambo.
43016002	Angkau indak ka dibuliahkan lai ma-suak rumah-rumah ibadaik. Sarato ka tibo masonyo, baraso urang nan mam-bunuah angkau, ka bi manyangko inyo lah mampabuwek sasuatu nan baiak kabake Allah.
43016003	Inyo tu bi mampabu-wek nan bakcando itu kabake ang-kau, dek karano, inyo tu alun bi ta-wu lai jo Bapak, sarato alun bi tawu pulo jo Ambo.
43016004	Tapi, mangkonyo ki-niko Ambo katokan kasadonyo tu ka-bake angkau, supayo jikok itu tajadi isuak, buliah bi takana dek angkau, baraso Ambo lah ma-agiah tawu sa-balunnyo.” ”Sagalo parkaro ko indak Ambo agiah tawu kabake angkau dari sa-mulo, dek karano, Ambo layi sadang samo-samo jo angkau juwo lai.
43016005	Tapi kiniko, Ambo lah ka payi lai kaba-ke Baliau nan ma-utuih Ambo, sara-to indak surang juwo doh dari angkau nan batanyo, kama Ambo ka ka payi.
43016006	Malah kiniko angkau bi ba-ibo ati, dek karano Ambo mangatokan, ba-raso Ambo lah ka ka payi lai.
43016007	Tapi, Ambo mangatokan nan bana kabake angkau: Labiah elok lai dek angkau, jikok Ambo payi, dek karano, jikok Ambo indak payi, Roh Panolong tu, indak ka datang doh kabake angkau. Tapi, jikok Ambo lah payi, mako, Ambo ka ma-utuih Roh Panolong tu kabake angkau.
43016008	Jikok Baliau lah tibo, mako, Baliau ka manyatokan kabake umaik mukaluak di dunia ko, tantang do-so inyo tu manuruik kabanaran, sa-rato apo ukunan nan ka ditimpokan dek Allah.
43016009	Roh Panolong itulah nan ka ma-agiah tawu, baraso urang nan indak ba-iman kabake Ambo, mako, inyo tu bi badoso.
43016010	Baliau ma-agiah tawu pulo, baraso di dalam Ambo-lah kabanaran, dek karano Ambo ka ba-baliak kabake Bapak, nan angkau in-dak lai ka bi maliyek Ambo,
43016011	sara-to baraso Allah lah muloi ma-ukun, dek karano panguwaso dunia ko lah di-ukun.
43016012	Banyak lai nan musti ka Ambo katokan kabake angkau, tapi, kiniko alun ka talok lai dek angkau manari-monyo.
43016013	Tapi, jikok Roh Allah tu lah tibo, iyolah Baliau nan ka manyatokan kabanaran tantang Allah, mako, ang-kau ka dibimbiang-Nyo untuak manga-tawui kasadonyo kabanaran. Baliau indak ka bakato dari diri-Nyo sandiri doh, tapi ka mangatokan apo nan lah Baliau danga, nan Baliau ka ma-agiah tawu kabake angkau, apo nan ka ta-jadi di maso nan ka tibo.
43016014	Baliau ka mamuliekan Ambo, dek karano, apo nan Baliau tarimo dari Ambo, mako, itulah nan disampaikan-Nyo kabake angkau.
43016015	Sagalo sasuatu nan ado di Bapak, adolah miliak Ambo. Itu sa-bauknyo Ambo bakato, baraso, apo nan disampaikan dek Roh kabake angkau, itu ditarimo-Nyo dari Ambo.”
43016016	”Indak ka lamo lai, angkau indak lai ka bi maliyek Ambo, sarato indak ka lamo pulo sasudah itu, angkau ka bi maliyek Ambo baliak.”
43016017	Babarapo urang pangikuik Isa Almasih, bi batanyo sasamo inyo, ”Apo mukasuiknyo Baliau bakato kabake ki-to: ’Indak ka lamo lai, angkau indak lai ka bi maliyek Ambo, sarato indak ka lamo pulo sasudah tu, angkau ka bi maliyek Ambo baliak'? Apo pulo mu-kasuiknyo Baliau mangatokan: ’Ambo ka ka payi kabake Bapak'?”
43016018	Inyo tu taruih juwo bi batanyo, ”Apo tu ara-tinyo, ’Indak ka lamo lai'? Kito indak bi mangarati, apo nan Baliau muka-suikkan!”
43016019	Isa Almasih tawu, baraso pangi-kuik-pangikuik Baliau tu nak bi ba-tanyo kabake Baliau. Dek karano itu Baliau bakato, ”Cako lah Ambo kato-kan, ’Indak ka lamo lai, angkau in-dak lai ka bi maliyek Ambo, sarato indak ka lamo pulo sasudah itu, ang-kau ka bi maliyek ambo baliak.’ Itu-koh nan angkau pabincangkan di an-taro angkau?
43016020	Picayolah jo kecek Ambo, angkau ka bi manangih, sarato ka bi maratok, tapi, dunia ka bi bagadang ati. Angkau ka ba-ibo ati, tapi, ati angkau nan ta-ibo tu, ka baganti jo sukocito.
43016021	Jikok surang padusi nan ampia ka malayie-kan, atinyo rusuah, dek karano, lah tibo masonyo inyo ka kasakik-an. Ta-pi, baitu anaknyo layie, inyo lah lu-po jo raso sakiknyo cako, dek karano kagadangan ati, surang anak lah la-yie ka dunia ko.
43016022	Baitu pulo jo ang-kau: Kiniko angkau bi ba-ibo ati, ta-pi, sasudah tu angkau ka bi batamu jo Ambo baliak, mako, angkau ka bi basukocito, sarato indak ka surang ju-wo doh urang nan ka bisa ma-ambiak sukocito tu dari ati angkau.
43016023	Di ari tu isuak, indak sabuwah alah juwo doh, nan ka angkau tanyo-kan kabake Ambo. Picayolah: Apo sajo nan angkau mintak kabake Bapak, ateh namo Ambo, mako, pintak angkau tu ka dipalakukan dek Bapak.
43016024	Sampai kiniko, alun ciyek juwo lai nan angkau mintak ateh namo Ambo. Mintaklah, mako, angkau ka bi manarimo, supayo sukocito angkau samparono.”
43016025	”Kasadonyo ko Ambo katokan ka-bake angkau sacaro jo kiyeh. Tapi, ka tibo masonyo, Ambo bakato indak lai jo sacaro kiyeh, tapi, mangecek bata-ruih tarang kabake angkau tantang diri Bapak.
43016026	Pado wakatu itu, angkau ka bi mamintak kabake Bapak ateh na-mo Ambo. Katawuilah, Ambo indak ka mamintakkan doh kabake Bapak nan ka untuak angkau,
43016027	dek karano, Bapak sandiri mangasiahi angkau. Ba-liau mangasiahi angkau, dek karano angkau bi mangasiahi Ambo, nan angkau bi picayo baraso Ambo datang dari Allah.
43016028	Batua, Ambo barasa dari Ba-pak, nan lah turun ka dunia. Tapi, ki-niko Ambo ka maninggakan dunia ko, untuak babaliak kabake Bapak.”
43016029	Mako, pangikuik-pangikuik Isa Almasih bi bakato kabake Baliau, ”Tuhan, nan kiniko Angkau mange-cek bataruih tarang, sarato indak lai sacaro jo kiyeh.
43016030	Nan kiniko kami tawu, baraso Tuhan mangatawui sa-galo sasuatu, sarato indak paralu doh urang mananyo Angkau. Dek karano itu kami picayo, baraso Angkau da-tang dari Allah.”
43016031	Mako, jawauk Isa Almasih kabake inyo tu, ”Jadi, lah bi picayokoh ang-kau kiniko?
43016032	Kana-ilah kecek Ambo ko! Ka tibo masonyo, malahan kini-ko lah tibo, angkau ka dipakecaikan. Angkau ka bi pulang ka rumah angkau surang-surang, sarato ka bi maning-gakan Ambo sorang. Tapi, nan Ambo indak sorang Ambo sajo doh, dek ka-rano, Bapak ado samo-samo jo Am-bo.
43016033	Kasadonyo ko Ambo katokan, supayo angkau bi mandapek tanang santoso dek karano basatu jo Ambo. Di dunia ko angkau ka bi sansaro. Ta-pi, tabahkanlah ati angkau! Ambo lah mangalahkan dunia!” YAHYA
43017001	Sasudah bakato bakcando itu, Isa Almasih maningadah ka la-ngik sarato jo bakato, ”Oih Bapak, ki-niko lah tibo wakatunyo. Muliekanlah Anak Angkau, supayo Anak Angkau pun mamuliekan Angkau oih Bapak.
43017002	Bapak lah mambari kuwaso taradok kasadonyo umaik mukaluak kabake Anak, supayo Anak mambari iduik sa-jati nan kaka, kabake sadonyo urang nan Bapak barikan kabake Inyo.
43017003	Iko-lah iduik sajati nan kaka, iyolah, su-payo urang sabana-bana tawu jo Ba-pak, baraso hanyo Angkau sajolah, Allah nan bana, sarato musti bi tawu pulo, jo Isa Almasih nan Bapak utuih.
43017004	Ambo lah mamuliekan Bapak di mu-ko bumi ko, jo sacaro manyalasaikan sagalo karajo nan Bapak tugehkan ka-bake Ambo.
43017005	Oih Bapak! Muliekanlah Ambo kiniko dek Bapak, jo kamuliya-an nan Ambo miliak-i samo-samo jo Bapak, sabalun dunia ko dijadikan.
43017006	Ambo lah ma-agiah tawu, siya bana Bapak nan sabananyo, kabake urang-urang nan di dunia ko, iyolah kabake urang-urang nan lah Bapak barikan ka-bake Ambo. Inyo tu adolah miliak Ba-pak, nan Bapak lah mambarikan inyo tu kabake Ambo. Inyo tu lah bi mama-tuahi sagalo apo nan Bapak katokan.
43017007	Kiniko inyo tu lah bi tawu, baraso kasadonyo nan Bapak barikan kabake Ambo, barasa dari Bapak.
43017008	Alah Ambo sampaikan kabake inyo tu, sagalo ka-to-kato nan lah Bapak katokan kabake Ambo, nan inyo tu lah bi manarimo-nyo. Inyo tu lah bi tawu, baraso Ambo iyo sabana-bana datang dari Bapak, nan inyo tu bi picayo baraso Bapak-lah nan ma-utuih Ambo.
43017009	Ambo badowa untuak inyo tu. Ambo badowa indak untuak dunia doh, ta-pi untuak urang-urang nan lah Ba-pak barikan kabake Ambo, dek ka-rano, inyo tu adolah miliak Bapak.
43017010	Kasadonyo miliak Ambo, adolah miliak Bapak pulo, sarato kasadonyo miliak Bapak, adolah miliak Ambo pu-lo. Ambo dimuliekan di antaro inyo tu.
43017011	Nan kiniko Ambo datang kaba-ke Bapak. Ambo indak lai ka di dunia, tapi inyo tu ado di dunia. Oih Bapak nan suci! Tolonglah Bapak jago inyo tu jo kuwaso namo Bapak, iyolah, namo nan lah Bapak barikan kabake Ambo — supayo inyo tu manjadi satu, samo jo bakcando Bapak jo Ambo, adolah satu.
43017012	Salamo Ambo samo-samo jo inyo tu, Ambo lah manjago inyo tu jo kuwaso namo Bapak namo nan Ba-pak barikan kabake Ambo. Ambo lah manjago inyo tu, sarato indak surang juwo doh dari inyo tu nan binaso, salain daripado nan lah samustinyo bi-naso; supayo jo sacaro nan baitu, ma-ko basuwoanlah apo nan lah tatulih di Alkitauk.
43017013	Kiniko Ambo datang ka-bake Bapak. Kasadonyo ko Ambo ka-tokan, samantaro Ambo layi di dunia ko, supayo inyo tu bi marasokan sa-panuahnyo sukocito Ambo.
43017014	Ambo lah manyampaikan kabake inyo tu ka-to-kato Bapak, nan dunia bi banci ka-bake inyo tu, dek karano inyo tu in-dak miliak dunia, samo jo bakcando Ambo, indak pulo doh miliak dunia.
43017015	Ambo indak mamintak supayo Ba-pak mangaluwakan inyo tu dari du-nia ko, tapi, Ambo mamintak supayo Bapak malinduangi inyo tu, jan sam-pai digaduah dek si Jahek.
43017016	Samo ka-adaannyo bakcando Ambo, Ambo in-dak doh miliak dunia, nan inyo tu pun indak pulo doh miliak dunia.
43017017	Bapak jadikanlah inyo tu, manjadi miliak Ba-pak nan tasandiri malalui kabanaran. Kato-kato Bapak itulah kabanaran.
43017018	Bakcando Bapak nan lah ma-utuih Ambo ka dunia, baitu pulo Ambo ma-utuih inyo tu ka dunia.
43017019	Nan dek un-tuak kaparaluan inyo tu, mako, Ambo lah manyarahkan diri sabagai miliak Bapak nan tasandiri, supayo inyo tu pun bi manjadi miliak Bapak nan ta-sandiri malalui kabanaran.
43017020	Indak untuak inyo tu sajo doh Ambo badowa. Tapi, Ambo badowa pulo un-tuak urang-urang nan ka bi ba-iman kabake Ambo, dek bi mandanga pa-ngakuan inyo tu.
43017021	Oih Bapak, Ambo mamintak, supayo inyo tu kasadonyo manjadi basatu, bakcando Bapak basa-tu jo Ambo, nan Ambo basatu jo Bapak. Mudah-mudahan inyo tu manjadi satu jo Kito, supayo dunia bi picayo, baraso Bapak nan ma-utuih Ambo.
43017022	Ambo lah mambarikan inyo kamuliyaan nan lah Bapak barikan kabake Ambo, su-payo inyo tu bi manjadi satu, samo jo bakcando Kito, adolah satu;
43017023	Ambo jo inyo tu, nan Bapak jo Ambo; supayo inyo tu sabana-bana basatu. Mako, du-nia ka bi tawu, baraso Bapak-lah nan ma-utuih Ambo, sarato bi tawu bara-so Bapak mangasiahi inyo tu, bakcan-do Bapak mangasiahi Ambo.
43017024	Oih Bapak, Ambo niyo supayo urang-urang nan lah Bapak barikan kabake Ambo, ado samo-samo jo Ambo di tampaik Ambo barado, supayo inyo tu bi maliyek kamuliyaan Ambo; iyo-lah kamuliyaan nan lah Bapak barikan kabake Ambo, dek karano Bapak ma-ngasiahi Ambo sajak sabalun dunia di-jadikan.
43017025	Oih Bapak nan adie! Dunia indak tawu doh jo Bapak, tapi, Ambo tawu jo Bapak; nan urang-urang ko bi tawu, baraso Bapak nan ma-utuih Ambo.
43017026	Ambo lah manyatokan na-mo Bapak kabake inyo tu; nan Ambo ka taruih mampabuwek nan bakcan-do itu, supayo kasiah Bapak kabake Ambo, tatauk ado di ati inyo tu, nan Ambo basatu jo inyo tu.” YAHYA
43018001	Sasudah Isa Almasih badowa bakcando itu, mako, Baliau sa-rato jo pangikuik-Nyo bi payi ka suba-rang Sungai Kidron. Di sinan tu ado sabuwah taman. Isa Almasih sarato jo pangikuik-Nyo bi masuak ka taman tu.
43018002	Yudas, pangkiyanaik tu, inyo tawu tampaik tu; dek karano, Isa Almasih lah acok bakumpua di sinan tu jo pa-ngikuik-pangikuik-Nyo.
43018003	Mako, Yudas payi ka tampaik tu, sarato mambawok sapasukan saradadu Romawi, sarato jo babarapo urang pangawal Baithullah, nan disuruah dek imam-imam kapalo, sarato jo urang-urang Farisi. Inyo tu bi mambawok-i sinjato, lantera sarato jo suluah.
43018004	Isa Almasih lah tawu kasa-donyo nan ka tajadi taradok diri-Nyo. Dek karano itu, Baliau payi mandakek-i urang-urang tu, sarato jo batanyo, ”Si-ya nan angku-angku cari?”
43018005	Urang-urang tu bi manjawauk, ”Si Isa Urang Nazaret.” Isa Almasih bakato, ”Ambo-lah urangnyo.” Yudas si pangkiyanaik tu, tagak di sinan tu samo jo urang-urang tu.
43018006	Kutiko Isa Almasih bakato kabake inyo tu, ”Ambo-lah urangnyo, ” mako, inyo tu kasadonyo bi tasuruik, sarato bi jatuah ka tanah.
43018007	Isa Almasih ba-tanyo sakali lai kabake inyo tu, ”Siya nan angku-angku cari?” Inyo tu bi manjawauk, ”Si Isa urang Nazaret.”
43018008	Isa Almasih bakato, ”Cako lah Ambo katokan, Ambo-lah urang-nyo. Jikok iyo Ambo nan angku-ang-ku cari, padiyakanlah urang-urang nan lain ko nak bi payi.”
43018009	Dek Baliau bakato nan bakcando itu, mako basu-woanlah, apo nan dikatokan dek Isa Almasih sabalunnyo: ”Oih Bapak, da-ri urang-urang nan lah Bapak barikan kabake Ambo, indak surang juwo doh nan ka ilang.”
43018010	Simon Petrus nan mambawok sa-buwah padang, inyo cabuik padang-nyo tu, sudah tu, inyo ceteh talingo pisuruah imam basa nan sabalah su-wok, sampai putuih. Namo pisuruah tu Malkus.
43018011	Mako, Isa Almasih ba-kato kabake Petrus ”Masuakkanlah baliak padang angkau tu ka saruang-nyo! Apokoh angkau manyangko, ba-raso Ambo indak ka maminun cawan sansaro, nan dibarikan dek Bapak ka-bake Ambo?”
43018012	Mako, pasukan saradadu Roma-wi, sarato jo kumandannyo, sarato jo panjago-panjago nan disuruah dek urang Yahudi, bi manangkok, sarato jo mangabek Isa Almasih.
43018013	Mulo-mulo, inyo tu mambawok Isa Almasih mangadauk kabake Hanas, mintuwo dek Kayafas. Kayafas adolah imam basa di tawun itu.
43018014	Sarato inyo pulo-lah, nan lah manasiyaik-i panguwa-so-panguwaso urang Yahudi, baraso labiah elok surang urang mati, untuak sagalo banso.
43018015	Simon Petrus, sarato jo surang pa-ngikuik nan lain, payi manuruikkan Isa Almasih. Pangikuik nan lain ko, bakatawuan jo imam basa; dek kara-no itu, inyo sato pulo masuak samo-samo jo Isa Almasih, ka alaman rumah imam basa,
43018016	sadangkan nan Petrus manunggu di luwa, di pintu. Kamudi-an, pangikuik nan lain tu payi kaluwa, sarato mangecek jo surang pisuruah padusi, nan manjago pintu, sudah tu, mambawok Petrus masuak ka dalam.
43018017	Pisuruah padusi panjago pintu tu, bakato kabake Petrus, ”Indakkoh ang-kau pangikuik Urang tu pulo?” Petrus manjawauk, ”Indak.”
43018018	Pado wakatu itu udaro dingin, dek karano itu, pisuruah-pisuruah, sara-to jo pangawal-pangawal tu, lah ma-iduik-i baro api, nan inyo tu bi basa-ngai di sinan tu. Petrus payi pulo ka sinan tu, sarato tagak basangai samo-samo jo urang-urang tu.
43018019	Imam basa batanyo kabake Isa Al-masih, tantang parkaro pangikuik-Nyo, sarato jo tantang ajaran-Nyo.
43018020	Isa Al-masih manjawauk, ”Lah satiyok ari Ambo mangecek jo sacaro taruih ta-rang, di adok-an urang nan banyak. Ambo tatauk pulo ma-aja di rumah-rumah ibadaik, sarato jo di Baithullah, tampaik nan biasonyo urang Yahudi bi bakumpua. Alun ado lai Ambo manga-tokan sasuatu nan ba-andok-andokkan.
43018021	Jadi, baa mangko angku mananyoi Ambo? Tanyolah urang-urang nan lah bi mandanga Ambo ma-aja. Lah mus-ti inyo tu bi tawu apo nan Ambo ka-tokan.”
43018022	Kutiko Isa Almasih bakato bak-cando itu, salah surang dari panga-wal nan ado di sinan tu, manampa Baliau, sarato bakato, ”Barani bana Wa-ang mangecek bakcando itu ka-bake imam basa!”
43018023	Isa Almasih manjawauk, ”Jikok nan Ambo katokan tu salah, katokan-lah kiniko, apo salahnyo! Tapi, jikok nan Ambo katokan tu batua, baa mang-ko angkau manampa Ambo?”
43018024	Kamudian, Hanas manyuruah urang, untuak mambawok Isa Almasih jo bapilanggu kabake Imam Basa Kayafas.
43018025	Simon Petrus sadang tagak juwo lai basangai di sinan tu. Mako, urang bi bakato kabake inyo, ”Indakkoh ang-kau pangikuik Urang tu pulo?” Tapi Petrus indak mangaku, inyo bakato, ”Indak!” keceknyo.
43018026	Ado surang pisuruah imam basa, iyolah kaluarga dari urang nan talingo-nyo diceteh dek Petrus, inyo bakato, ”Ambo lah manampak angkau di taman samo-samo jo si Isa, iyo ndak?”
43018027	Mako, Petrus indak pulo manga-ku, inyo bakato, ”Indak!” sarato ta-pek kutiko itu ayam bakukuak.
43018028	Subuah-subuah buto, urang-urang tu lah mambawok Isa Almasih, da-ri rumah Kayafas ka istano gubenur. Nan urang-urang Yahudi, indak bi ma-suak doh ka istano, supayo inyo tu indak bi banajih manuruik ugamo, dek karano, inyo tu ka bi mamakan ma-kanan Paskah.
43018029	Dek karano itu, Pi-latus payi kaluwa untuak manamui urang-urang tu, sarato jo batanyo, ”Apo nan angku-angku tuduahkan taradok Urang ko?”
43018030	Urang-urang tu bi manjawauk, ”Santano Inyo indak basalah, tantu kami indak ka mambawok Inyo doh kabake pak Gubenur.”
43018031	Pilatus bakato kabake urang-urang tu, ”Bawoklah Inyo, sarato adieli-lah Inyo manuruik paratuaran angku-angku!” Tapi, urang-urang Yahudi tu bi man-jawauk, ”Kami indak buliah doh ma-ukun urang jo ukunan mati.”
43018032	Tajadi nan bakcando itu, mako, basuwoanlah apo nan lah dikatokan dek Isa Almasih, tantang baa caro Baliau ka mati.
43018033	Pilatus babaliak masuak ka ista-no, sarato mamanggie Isa Almasih, sudah tu, batanyo, ”Apokoh Angkau ko Rajo urang Yahudi?”
43018034	Isa Almasih manjawauk, ”Apo-koh tanyo angku ko, dari angku san-diri, atau ado urang lain nan lah ma-agiah tawu kabake angku, tantang diri Ambo?”
43018035	Pilatus bakato, ”Apokoh ambo ko urang Yahudi? Nan manyarahkan Angkau kabake ambo, adolah ban-so Angkau sandiri, sarato jo imam-imam kapalo. Apo nan lah Angkau pabuwek?”
43018036	Isa Almasih bakato, ”Karajaan Ambo, indak karajaan dunia ko doh. Kok santano karajaan Ambo dari dunia ko, tantu pangikuik Ambo ka mampa-tahankan, supayo Ambo jan disarah-kan kabake panguwaso-panguwaso urang Yahudi. Tapi, karajaan Ambo indak dari dunia ko doh!”
43018037	Mako, Pilatus bakato kabake Isa Almasih, ”Jikok baitu, Angkau ko rajo?” Baliau manjawauk, ”Angku nan ma-ngatokan baraso Ambo ko rajo. Am-bo layie, sarato datang ka dunia ko, ado ciyek nan dimukasuik, iyolah un-tuak ma-agiah tawu tantang kabana-ran. Urang nan dari kabanaran tu, bi ma-iyokan kecek Ambo.”
43018038	Pilatus batanyo kabake Baliau, ”Apo aratinyo kabanaran?” Sudah tu, Pilatus kaluwa pulo ba-liak dari istano, sarato bakato kabake urang-urang Yahudi, ”Indak ciyek juwo doh nan tasuwo dek ambo kasalahan Urang ko.
43018039	Tapi, manuruik kabiaso-an di angku-angku, ambo tatauk ado malapehkan surang urang tahanan, di satiyok Ari Rayo Paskah. Layi namuah koh angku-angku, jikok ambo lapeh-kan Rajo urang Yahudi ko?”
43018040	Urang-urang tu bi manjawauk sam-bia ma-ariak-ariak, ”Indak, jan lai Inyo nan dilapehkan, tapi si Barabas-lah nan ka dilapehkan!” (Padohal Bara-bas adolah parampok.) YAHYA
43019001	Kamudian Pilatus masuak, su-dah tu manyuruah urang un-tuak mancambuik Isa Almasih.
43019002	Sara-dadu-saradadu tu mambuwek sabuwah mangkuto dari rantiang-rantiang nan baduri, sudah tu, inyo kanakkan ka ka-palo Isa Almasih. Kamudian, inyo ka-nakkan pulo jubah nan bacolok kulabu bungo taruang kabake Baliau,
43019003	sudah tu inyo bi datang ka adok-an Isa Alma-sih sambia bakato, ”Daulaik Tuanku, Rajo urang Yahudi!” Kamudian inyo tu manampa Isa Almasih.
43019004	Sasudah tu, Pilatus babaliak pulo kaluwa sakali lai, sambia bakato ka-bake urang nan banyak tu, ”Caliak-lah! Ambo bawok Inyo kaluwa ka adok-an angku-angku, supayo angku-angku buliah tawu, baraso indak ciyek juwo doh ambo manamukan kasalahan Inyo ko.”
43019005	Mako, Isa Almasih kaluwa ma-makai mangkuto nan baduri, sarato jo jubah nan bacolok kulabu bungo taruang. Pilatus bakato kabake urang-urang tu, ”Liyeklah Urang ko.”
43019006	Kutiko imam-imam kapalo, sa-rato jo panjago-panjago tu, bi mali-yek Isa Almasih, inyo tu bi ma-ariak-ariak, ”Salibkanlah Inyo! Salibkanlah Inyo!” Pilatus bakato kabake urang-urang tu, ”Bawoklah Inyo, sarato salibkanlah dek angku-angku, manuruik pandapek ambo, Inyo ko indak basalah.”
43019007	Urang-urang Yahudi tu bi manja-wauk, ”Manuruik paratuaran kami, Inyo ko musti di-ukun mati, dek karano Inyo mangatokan, Inyo Anak Allah.”
43019008	Kutiko Pilatus mandanga urang-urang tu bakato bakcando itu, inyo batambah takuik.
43019009	Mako inyo ma-suak baliak ka istano, nan sasudah Isa Almasih dibawok masuak, Pila-tus batanyo kabake Baliau, ”Angkau barasa dari ma?” Tapi Isa Almasih indak manjawauk.
43019010	Dek karano itu, Pilatus bakato pu-lo baliak, ”Indak namuahkoh Ang-kau mangecek jo ambo? Katawu-ilah Ambo bakuwaso malapehkan Ang-kau, sarato bakuwaso pulo manya-libkan angkau!”
43019011	Isa Almasih manjawauk, ”Jikok Allah indak mambarikan kuwaso tu kabake angkau, mako, angkau indak ka bakuwaso saketek juwo doh taradok Ambo. Dek karano itu, urang nan ma-nyarahkan Ambo kabake angkau, labiah gadang dosonyo daripado angkau.”
43019012	Kutiko Pilatus mandanga nan bak-cando itu, inyo ba-usawo untuak ma-lapehkan Isa Almasih. Tapi, urang-urang Yahudi tu bi ma-ariak-ariak, ”Jikok angku malapehkan Inyo, ba-arati angku indak bakanti jo Kaisar! Urang nan mangatokan dirinyo rajo, adolah musuah Kaisar!”
43019013	Kutiko Pilatus mandanga kato-kato nan bakcando itu, mako, inyo mamba-wok Isa Almasih kaluwa, sudah tu, inyo duduak di kurisi pangadielan, di tam-paik nan banamo Lantai Batu. (Dalam bahaso Ibrani namonyo Gabata.)
43019014	Kutiko itu, ari lah ampia pukua duwo baleh tangah ari, ari sabalun Ari Rayo Paskah. Pilatus bakato ka-bake urang-urang tu, ”Ikonyo Rajo angkau!”
43019015	Urang-urang tu bi ma-ariak-ariak, ”Bunuahlah Inyo! Bunuahlah Inyo! Sa-libkanlah Inyo!” Mako, Pilatus batanyo, ”Apokoh am-bo nan musti ka manyalibkan Rajo angkau?” Imam-imam kapalo bi manjawauk, ”Hanyo kaisar sajolah nan rajo ka-mi!”
43019016	Mako, Pilatus manyarahkan Isa Almasih kabake urang-urang tu, un-tuak ka disalibkan. Inyo tu ma-ambiak Isa Almasih, sudah tu inyo bawok.
43019017	Isa Almasih bajalan kaluwa, sam-bia mamikua salib-Nyo, manuju ka tampaik nan banamo ”Tampaik Tang-kurak”. (Di dalam bahaso Ibrani dina-mokan Golgota.)
43019018	Di sinan tu Baliau disalibkan. Samo-samo jo Baliau tu, ado pulo duwo urang lain nan disalib-kan; surang di sabalah kida, nan su-rang lai di sabalah suwok, Isa Almasih di tangah-tangah.
43019019	Di kayu salib Isa Almasih tu, Pilatus manyuruah ma-nyurekkan tulisan nan bakcando iko: ”Isa dari Nazaret, Rajo urang Yahudi”.
43019020	Banyak urang Yahudi nan bi mam-baco tulisan tu, dek karano, tampaik Isa Almasih disalibkan tu, indak jauah doh dari kota. Tulisan tu disurekkan, dalam bahaso Ibrani, bahaso Laten, sa-rato jo bahaso Yunani.
43019021	Imam-imam kapalo, bi bakato kabake Pilatus, ”Jan lai disurekkan ’Rajo urang Yahudi’, tapi surekkanlah, ’Urang ko bakato, Aden Rajo urang Yahudi.’ ”
43019022	Tapi, Pilatus manjawauk, ”Apo nan lah ambo tulihkan, tatauk ka ta-tulih.”
43019023	Sasudah saradadu-saradadu tu manyalibkan Isa Almasih, inyo tu bi ma-ambiak-i pakaian Baliau. Pakaian tu dibaginyo ampek: satiyok-tiyok inyo mandapek sabagian. Inyo tu ma-ambiak pulo jubah Baliau. Jubah tu indak ado doh jayiktannyo ditanun dari ateh sampai ka bawah.
43019024	Sarada-du-saradadu tu bi bakato sasamo inyo, ”Jan lai kito kuduang-kuduang jubah ko. Molah kito ma-ambuang undi, un-tuak manantukan kabake siya jatuah-nyo jubah ko.” Tajadi nan bakcando itu, mako basuwoanlah, apo nan lah tatulih di Alkitauk, iyolah: ”Urang-urang tu mambagi-bagi pakaian-Den, sarato ma-ambuang undi untuak mandapekkan jubah-Den.” Iyo bakcando itulah nan dipabuwek dek saradadu-saradadu tu.
43019025	Di dakek salib Isa Almasih tu, tagak-lah mandeh Baliau, sarato jo karek-an nan padusi dari mandeh Baliau, sarato jo Maryam bini Klopas, sarato jo Mar-yam Magdalena.
43019026	Kutiko Isa Almasih maliyek mandeh-Nyo, sarato jo pangi-kuik nan Baliau kasiahi, tagak pulo di sinan tu, mako Baliau bakato ka-bake mandeh-Nyo, ”Oih biyai, itunyo anak biyai.”
43019027	Kamudian, Isa Almasih bakato ka-bake pangikuik-Nyo tu, ”Itunyo man-deh angkau.” Muloi dari sajak itu, pa-ngikuik tu mambawok mandeh Isa Almasih, untuak tingga di rumah-nyo.
43019028	Isa Almasih lah tawu, baraso ki-niko sagalo sasuatu lah salasai, Baliau bakato, ”Ambo auih, ” mako, basuwoan apo nan lah tatulih di Alkitauk.
43019029	Di sinan tu ado sabuwah mang-kuak, nan panuah barisi jo ayie ang-gur nan masam. Mako, urang-urang tu marandamkan bungo karang masuak ayie anggur tu, sarato inyo cu-cuakkan di ujuang pangalan, su-dah tu, inyo oncongkan ka bibia Isa Almasih.
43019030	Isa Almasih mangicok ayie anggur tu, sudah tu Baliau bakato, ”Lah salasai!” Sudah tu, Baliau manunduakkan kapalo, sarato jo manyarahkan nya-wo Baliau.
43019031	Panguwaso-panguwaso urang Ya-hudi indak bi namuah, jikok mayik urang-urang nan disalibkan tu, tatauk juwo tagantuang di kayu salib di ari Sabat, apo lai ari Sabat nan sakali ko adolah Ari Rayo nan lain daripado nan lain. Dek karano, ari panyaliban Isa Almasih tu sabalun ari Sabat, mako, urang-urang Yahudi mamintak ijin ka-bake Pilatus, untuak ka mamatahkan kaki urang-urang nan lah disalibkan, sarato mamintak untuak ka manurun-kan mayik tu dari kayu salib.
43019032	Mako, saradadu-saradadu tu bi payi, sarato mamatahkan labiah dulu, kaki kadu-wo urang nan disalibkan samo-samo jo Isa Almasih.
43019033	Kutiko inyo tu ka ma-matahkan kaki Isa Almasih, inyo liyek Baliau lah maningga. Dek karano itu, indak jadi doh inyo tu mamatahkan kaki Baliau.
43019034	Tapi, paruik Isa Alma-sih ditusuak jo tombak, dek salah su-rang saradadu tu; mako, mancoreklah darah jo ayie.
43019035	Urang nan sabana maliyek kajadi-an tu, inyo pulolah nan mangabakan, supayo angkau buliah bi picayo pulo. Dek karano, apo nan inyo curitokan tu, batua, inyo pun tawu pulo baraso itu bana.
43019036	Tajadi kajadian nan bak-cando itu, supayo basuwoan apo nan lah tatulih di Alkitauk, iyolah ”Indak ciyek juwo doh tulang-Nyo nan ka di-patahkan”.
43019037	Di Alkitauk ado pulo ta-tulih: ”Urang-urang tu ka bi maliyek, kabake Urang nan lah inyo tikam”.
43019038	Sasudah tu, Yusuf dari Arimatea, mamintak ijin kabake Pilatus, untuak ka manurunkan mayik Isa Almasih. (Yusuf adolah pangikuik Isa Alma-sih, tapi, jo sacaro ba-anok-anok, dek karano inyo takuik kabake panguwa-so-panguwaso urang Yahudi.) Pila-tus ma-agiah ijin kabake inyo, ma-ko, inyo payi manurunkan mayik Isa Almasih.
43019039	Nikodemus, nan dulu pa-nah manamui Isa Almasih di malam ari, inyo payi pulo samo-samo jo Yu-suf. Nikodemus mambawok ramuan mur, sarato jo gaharu== kasadonyo tu ado kiro-kiro tigo puluah kilo barek-nyo.
43019040	Kaduwo urang tu, payi manu-runkan mayik Isa Almasih, sudah tu, inyo bungkuih jo kain kapan, samo-sa-mo jo ramuan arun tu bagai, baitulah manuruik adaik pangubuaran urang Yahudi.
43019041	Di tampaik Isa Almasih di-salibkan tu, ado sabuwah taman. Di ta-man tu, ado pulo kubuaran baru, nan alun panah lai dipakai untuak pangu-buakan urang.
43019042	Dek karano kubuaran tu dakek, nan ari Sabat lah ampia ka tibo pulo, mako, inyo tu mangubua-kan Isa Almasih di sinan tu. YAHYA
43020001	Di ari Akaik subuah-subuah bu-to, kutiko ari sadang kalam ju-wo lai, Maryam Magdalena payi ka ku-buaran tu. Inyo liyek batu panyawok pintu kubua tu, lah barinsuik dari tam-paiknyo.
43020002	Mako, inyo balari mancari Si-mon Petrus, sarato jo pangikuik nan di-kasiahi dek Isa Almasih, sarato bakato kabake inyo tu, ”Tuhan lah di-ambiak urang dari kubua, nan ambo indak tawu doh dima kiniko Baliau dilatakkan.”
43020003	Mako, Petrus payi ka kubuaran, sa-rato jo pangikuik nan lain tu.
43020004	Kaduwo-duwonyo samo-samo balari, tapi, pangikuik nan lain tu, labiah capek daripado Petrus, inyo labiah dulu tibo di kubuaran.
43020005	Inyo mancaliak ka da-lam kubuaran, sarato manampak ka-in kapan talatak di sinan tu, tapi, inyo indak masuak doh ka dalam.
43020006	Simon Petrus tibo ma-iriang dari balakang, inyo lansuang masuak ka dalam ku-buaran tu. Inyo manampak pulo kain kapan talatak di sinan tu,
43020007	tapi, kain nan dikabekkan di kapalo Isa Almasih, indak ado doh dakek tu, tapi, taguluang pulo tasandiri.
43020008	Kamudian, pangikuik nan tibo labiah dulu di kubuaran tu, inyo masuak pulo. Inyo lah maliyek, sarato picayo jo kajadian tu.
43020009	Sampai pado wakatu itu, inyo tu alun juwo lai bi mangarati, jo apo nan tatulih di Alkitauk, baraso Baliau musti iduik baliak sasudah mati.
43020010	Sasudah tu, pangikuik-pangikuik Isa Almasih tu bi pulang.
43020011	Maryam Magdalena tagak di adok-an kubuaran sambia manangih. Sa-mantaro manangih, inyo mancaliak ka dalam kubuaran,
43020012	m ako, inyo ma-nampak duwo urang malekaik, nan ba-pakaian putiah. Inyo tu bi duduak di bakeh tampaik mayik Isa Almasih di-latakkan, nan surang di sabalah ka ka-palo, nan surang lai di sabalah ka kaki.
43020013	Malekaik tu bi batanyo, ”Oih amai, baa mangko amai manangih?” Maryam manjawauk, ”Tuhan ambo lah di-ambiak urang, ambo indak ta-wu lai, dima lah kiniko Baliau dila-takkan urang.”
43020014	Sasudah bakato bakcando itu, inyo ma-engong ka balakang, sarato nam-paklah dek inyo Isa Almasih tagak di sinan tu. Tapi, inyo indak tawu doh, baraso itu adolah Isa Almasih.
43020015	Isa Almasih batanyo kabake inyo, ”Oih amai, baa mangko amai manangih? Siya nan amai cari?” Maryam manyangko urang tu panja-go taman, dek karano itu inyo bakato, ”Ngku, jikok angku nan lah mamin-dahkan Tuhan ambo dari siko, tolong-lah agiah tawu kabake ambo, dima Baliau angku latakkan, supayo nak ambo bawok baliak.”
43020016	Mako, Isa Almasih bakato kaba-ke inyo, ”Oih Maryam!” Maryam mancaliak kabake Isa Almasih, sudah tu bakato jo bahaso Ib-rani, ”Rabuni!” (Aratinyo ”Guru”.)
43020017	Isa Almasih bakato kabake inyo, ”Jan dipacikkan Ambo, dek karano Ambo alun nayiak kabake Bapak. Tapi, payilah kabake sudaro-sudaro Ambo, sarato agiah tawulah kabake inyo tu, baraso kiniko Ambo ka babaliak kaba-ke Bapak Ambo, sarato Bapak angkau, Allah Ambo, sarato Allah angkau.”
43020018	Mako, Maryam payi ma-agiah ta-wu kabake pangikuik-pangikuik Isa Almasih, baraso inyo lah basuwo jo Tuhan, nan baraso Tuhan lah manga-tokan kasadonyo kabake inyo.
43020019	Di ari Akaik tu juwo, kutiko ari lah malam, pangikuik-pangikuik Isa Almasih, bi bakumpua di sabuwah ru-mah, nan kasadonyo pintunyo bi ta-kunci, dek karano, inyo tu bi takuik kabake panguwaso-panguwaso urang Yahudi. Indak disangko-sangko Isa Almasih tibo, sarato tagak di ta-ngah-tangah inyo tu, sarato bakato, ”Assalamu alaikum.”
43020020	Sasudah mambari salam, Baliau mampaliyekkan tangan, sarato jo pa-ruik Baliau kabake inyo tu. Kutiko lah bi maliyek Tuhan, inyo tu bi basuko-cito.
43020021	Mako, Isa Almasih bakato pu-lo baliak kabake inyo tu, ”Assalamu alaikum. Bakcando Bapak ma-utuih Ambo, baitu pulolah Ambo ma-utuih angkau.”
43020022	Sudah tu, Baliau ma-am-buihkan angok-Nyo kabake pangikuik-Nyo tu, sambia bakato, ”Tarimolah Roh Allah.
43020023	Jikok angkau ma-ampuni do-so urang, dosonyo di-ampuni, nan ji-kok angkau manyatokan doso urang tatauk ado, dosonyo tatauk ado.”
43020024	Tomas (nan dinamokan pulo si ”Kamba"), salah surang dari kaduwo baleh pangikuik Isa Almasih, indak ado samo-samo jo pangikuik nan la-in, kutiko Isa Almasih datang ka tam-paik tu.
43020025	Mako, pangikuik-pangi-kuik Isa Almasih nan lain bi bakato kabake Tomas, ”Kami lah bi maliyek Tuhan!” Tapi, Tomas manjawauk, ”Jikok am-bo alun maliyek bakeh paku nan di tangan Baliau, sarato jikok alun ma-latakkan jari ambo di bakeh luko dek paku tu, sarato jikok ambo alun ma-latakkan tangan ambo, di paruik Ba-liau, mako, nan ambo indak ka pica-yo doh.”
43020026	Salapan ari kamudian, pangikuik-pangikuik Isa Almasih, bi bakumpua pulo baliak di tampaik tu, kutiko itu Tomas ado. Kasadonyo pintu bi takun-ci. Isa Almasih tibo, Baliau tagak di tangah-tangah pangikuik-Nyo, Baliau mambari salam, ”Assalamu alaikum.”
43020027	Kamudian, Isa Almasih bakato ka-bake Tomas, ”Caliaklah tangan Ambo ko, sarato latakkanlah jari angkau di siko. Oncongkanlah tangan angkau tu, sarato latakkanlah di paruik Am-bo ko. Jan ragu-ragu juwo lai, tapi pi-cayolah!”
43020028	Tomas bakato kabake Isa Almasih, ”Oih Tuhan ambo, oih Allah ambo!”
43020029	Mako, Isa Almasih bakato kaba-ke Tomas, ”Angkau picayo, dek ka-rano angkau lah maliyek Ambo, iyo ndak? Basukocitolah urang nan bi picayo, biya pun inyo indak bi maliyek Ambo!”
43020030	Sambuah lai mukjizat-mukji-zat nan lain, nan dipabuwek dek Isa Almasih di adok-an pangikuik-pangi-kuik-Nyo, tapi, indak dicataik doh di kitauk ko.
43020031	Tapi, kasadonyo ko dica-taik, supayo angkau bi picayo, baraso Isa Almasih adolah Rajo Panyalamaik, Anak Allah, nan dek karano picayo ka-bake Baliau, mako, angkau ka manda-pekkan iduik sajati nan kaka. YAHYA
43021001	Sasudah tu, Isa Almasih ma-nampakkan diri pulo baliak di danau Tiberias, kabake pangikuik-pa-ngikuik-Nyo. Bakcando ikolah kajadi-annyo:
43021002	Pado suatu ari, Simon Petrus, Tomas nan dinamokan si Kamba, Na-tanael dari Kana di Galilea, anak-anak Zebedeus, sarato jo duwo urang pa-ngikuik Isa Almasih nan lainnyo, sa-dang bi bakumpua.
43021003	Bakatolah Simon Petrus kabake nan lain, ”Ambo nak ka payi mancakau ikan.” Nan lainnyo tu bi bakato, ”Kami iyo ka payi pulo.” Mako, bi payilah inyo tu nayiak ka parawu. Tapi, sapanjang malam tu, indak sikua juwo doh ikan nan dapek dek inyo tu.
43021004	Kutiko ma-toari lah muloi tabik, Isa Almasih ta-gak di tapi pantai, tapi, inyo tu indak bi tawu doh, baraso itu Isa Almasih.
43021005	Isa Almasih bakato kabake inyo tu, ”Oih anak-anak, apokoh kalian layi mampunyoi ikan?” Inyo tu bi manjawauk, ”Indak.”
43021006	Isa Almasih bakato kabake inyo tu, ”Rantangkanlah pukek angkau ka sa-balah suwok parawu, nan angkau ka mandapekkan ikan.” Mako, pukek tu inyo rantangkan, dek karano sambuah-nyo ikan nan masuak ka pukek tu, sainggo indak talok lai dek inyo tu ma-elokan pukek tu.
43021007	Pangikuik nan dikasiahi dek Isa Almasih, bakato kabake Petrus, ”Oih Petrus, itu Tuhan tu!” Kutiko Simon Petrus mandanga baraso itu Tuhan, inyo bagageh malakekkan bajunyo (dek karano inyo sadang indak baba-ju) sudah tu, inyo tajun masuak ayie.
43021008	Pangikuik-pangikuik nan lain bi ma-iriang ka darek jo parawu, sambia ma-elo pukek nan panuah barisi ikan. Inyo tu indak bara jauah doh ka tangah, ha-nyo kiro-kiro duwo ratuih eto dari da-rek.
43021009	Kutiko inyo tu bi turun dari pa-rawu, inyo tu bi manampak ado baro barapi di sinan tu, sarato ikan jo roti tatonggok di atehnyo.
43021010	Isa Almasih bakato kabake inyo tu, ”Cubolah ba-wok kamari, babarapo ikua ikan nan baru angkau tangkok tu.”
43021011	Simon Petrus nayiak ka parawu, sudah tu, inyo ma-elo pukeknyo ka darek. Pukek tu panuah jo ikan nan gadang-gadang; ado saratuih limo pu-luah tigo ikua banyaknyo. Biyapun baitu bana sambuah isinyo, nan pu-keknyo tu indak baa-baa doh.
43021012	Mako, Isa Almasih bakato kabake inyo tu, ”Molah makan kito lai.” Indak surang juwo doh dari pangikuik-pangikuik Ba-liau tu, nan barani batanyo, ”Angku ko siya?” Dek karano, inyo tu lah bi tawu, baraso Baliau tu adolah Tuhan.
43021013	Kamudian, Isa Almasih mandakek-i inyo tu, Baliau ma-ambiak roti tu, sa-rato mambarikannyo kabake pangi-kuik-Nyo tu. Nan ikan Baliau bari-kan pulo.
43021014	Iko lah nan katigo kalinyo, Isa Al-masih manampakkan diri kabake pa-ngikuik-pangikuik-Nyo, sajak Baliau di-iduikkan baliak, sasudah mati.
43021015	Sasudah inyo tu bi makan, Isa Almasih bakato kabake Simon Petrus, ”Oih Simon anak Yahya, apokoh angkau layi labiah mangasiahi Ambo, da-ripado urang-urang ko mangasiahi Ambo?” Petrus manjawauk, ”Layi Tuhan, Tuhan kan tawu, baraso ambo ma-ngasiahi Tuhan.” Isa Almasih bakato kabake inyo, ”Kok iyo layi, gubalokanlah anak-anak dom-ba Ambo.”
43021016	Isa Almasih batanyo pulo baliak kabake inyo, untuak nan kaduwo ka-linyo, ”Oih Simon anak Yahya, apokoh angkau layi mangasiahi Ambo?” Petrus manjawauk, ”Layi Tuhan, Tuhan kan tawu, baraso ambo ma-ngasiahi Tuhan.” Isa Almasih bakato kabake inyo, ”Gu-balokanlah domba-domba Ambo.”
43021017	Untuak nan katigo kalinyo, Isa Almasih batanyo kabake inyo, ”Oih Si-mon anak Yahya, apokoh angkau layi mangasiahi Ambo?” Sadiah sangaik ati Petrus, dek ka-rano, Isa Almasih sampai tigo kali batanyo kabake inyo. Mako, Petrus manjawauk pulo, ”Tuhan, Tuhan kan mangatawui sagalo-galonyo. Tuhan kan tawu pulo, baraso ambo manga-siahi Tuhan!” Sudah tu, Isa Almasih bakato ka-bake inyo, ”Gubalokanlah domba-domba Ambo.
43021018	Ambo bakato ka-bake angkau: Kutiko angkau sadang layi mudo juwo lai, angkau sandiri mangabek pinggang angkau, sara-to payi kama pun juwo nan katuju dek angkau. Tapi, jikok angkau lah tuwo isuak, mako, angkau ka ma-oncongkan tangan angkau, sarato urang lain nan ka mangabek ang-kau, sarato ka mambawok angkau, ka tampaik nan indak katuju dek angkau.”
43021019	Jo kato-kato nan bak-cando itu, Isa Almasih lah manyato-kan, baa caro Petrus ka mati isuak, untuak mamuliekan Allah. Sasudah tu, Isa Almasih bakato kabake Pet-rus, ”Turuikkanlah Ambo!”
43021020	Kutiko Petrus ma-engong, inyo maliyek di balakangnyo, pangikuik nan dikasiahi dek Isa Almasih. (Inyo tu lah nan duduak dakek Isa Almasih kutiko makan, sarato nan batanyo kabake Baliau, ”Tuhan, si-ya tu nan ka mangkiyanaik-i Ang-kau Tuhan?")
43021021	Dek maliyek inyo, mako, Petrus batanyo kabake Isa Almasih, ”Tuhan, apokoh nan ka ta-jadi jo inyo ko?”
43021022	Isa Almasih manjawauk, ”Santa-no jikok Ambo namuah, inyo bisa ka tatauk iduik, sampai Ambo babaliak isuak, nan itu biyalah Ambo sajo nan ma-uruihnyo. Tapi, nan angkau tu-ruikkanlah Ambo!”
43021023	Mako, pacahlah kaba di antaro pangikuik-pangikuik Isa Almasih, ba-raso pangikuik tu indak ka mati. Pa-dohal, Isa Almasih indak mangato-kan, baraso pangikuik tu indak ka mati doh, nan Baliau katokan: ”San-tano jikok Ambo namuah, inyo bisa ka tatauk iduik, sampai Ambo baba-liak isuak, nan itu biyalah Ambo sajo nan ma-uruihnyo.”
43021024	Pangikuik itulah, nan mambari-kan pangakuan tantang sagalo kaja-dian ko. Inyo pulolah nan mancataik-nyo. Nan kito tawu, baraso apo nan dikatokannyo tu, batua.
43021025	Banyak juwo lai parkaro nan la-in, nan dipabuwek dek Isa Almasih. Kok santano kasadonyo tu dicataik ciyek ciyek, ambo raso, indak ka cu-kuik doh tampaik di muko bumi ko, untuak palatakkan kasadonyo kitauk cataiktan tu.
44001001	Teofilus nan baiak budi, Di dalam kitauk ambo nan partamu, lah ambo tarangkan kasadonyo, apo nan lah dipabuwek, sarato nan di-ajakan dek Isa Almasih, sajak Baliau mamuloi karajo Baliau,
44001002	sampai ka ari Baliau di-angkek ka sarugo. Sabalun Baliau nayiak ka sarugo, jo kuwaso Roh Allah, Baliau mambari pitunjuak-pitunjuak, kabake rasul-rasul Baliau nan tapiliah.
44001003	Sasudah Baliau mati, salamo ampek puluah ari Baliau acok manampakkan diri, jo caro nan sangaik jaleh kabake rasul-rasul tu, baraso Baliau iyo sabana-bana lah iduik baliak. Rasul-rasul tu lah bi maliyek Baliau, nan Baliau lah babicaro kabake inyo tu, tantang Karajaan Allah.
44001004	Pado wakatu Baliau bakumpua samo-samo jo inyo tu, Baliau lah mambarikan parentah nan bakcando iko, ”Jan bi payi dari Yerusalem. Nantikanlah di sinan tu, sampai tibo wakatunyo Bapak mambarikan apo nan lah Baliau janjikan, iyolah, apo nan lah Ambo agiah tawu kabake angkau dulu.
44001005	Dek karano, Yahya mampamandikan urang jo ayie, tapi, babarapo ari lai, angkau ka dipamandikan jo Roh Allah.”
44001006	Kutiko rasul-rasul tu bi bakumpua samo-samo jo Isa Almasih, inyo tu bi batanyo kabake Baliau, ”Tuhan, apokoh kiniko Tuhan namuah, mambangun baliak karajaan banso Israel?”
44001007	Isa Almasih manjawauk, ”Bapak Ambo sandiri nan ka manantukan ari, sarato jo wakatunyo. Itu indak paralu doh angkau katawui, dek karano, itu hak Bapak.
44001008	Tapi, angkau ka manarimo kuwaso, jikok Roh Allah lah turun kabake angkau. Nan angkau, ka bi manjadi urang-urang nan mambari pangakuan tantang diri Ambo, di Yerusalem, di kaciyek-annyo Yudea, di Samaria, sampai ka ujuang bumi.”
44001009	Sasudah Isa Almasih bakato bakcando itu, mako, Baliau di-angkek ka sarugo di adok-an urang-urang tu, nan awan manyawok-i Baliau, dari pandangan inyo tu.
44001010	Samantaro inyo tu sadang bi mancaliak juwo lai ka langik, kutiko Isa Almasih ta-angkek, indak disangko-sangko, duwo urang nan bapakaian putiah, bi tagak di sabalah inyo tu.
44001011	Kaduwo urang tu bi bakato, ”Oih urang-urang Galilea, baa mangko angkau bi tagak di sinan tu mancaliak ka langik? Isa Almasih, nan angkau liyek di-adok-an angkau ta-angkek ka sarugo tu, ka babaliak baliak, jo caro nan baitu pulo, bakcando nan angkau liyek cako.”
44001012	Kamudian, rasul-rasul tu babaliak ka Yerusalem dari Bukik Zaitun. Bukik tu talatak kiro-kiro sakilo jauahnyo dari Yerusalem.
44001013	Di Yerusalem inyo tu payi ka rumah tampaik inyo bi manompang, sudah tu, bi nayiak ka ruwangan nan di ateh. Rasul-rasul tu, iyolah Petrus, Yahya, Yakobus, Andreas, Filipus, Tomas, Bartolomeus, Matius, Yakobus anak Alfeus, Simon Patriot, Yudas anak Yakobus;
44001014	kasadonyo tu tatauk bakumpua jo sa-ati untuak badowa. Inyo tu badowa samo-samo jo urang-urang padusi bagai, tamasuak Maryam mandeh Isa Almasih, sarato jo dunsanak-dunsanak Isa Almasih.
44001015	Pado suatu ari, kutiko inyo tu sadang bi bakumpua — ado kiro-kiro saratuih duwo puluah urang banyaknyo — Petrus tagak untuak babicaro. Inyo bakato,
44001016	”Sudaro-sudaro! Apo nan lah tatulih di Alkitauk, itu musti tajadi. Sa-isuak malalui Daud, Roh Allah lah banubuwaik tantang Yudas, pamimpin urang-urang nan manangkok Isa Almasih tu.
44001017	Yudas adolah salah surang dari kito, nan inyo lah dipiliah pulo untuak sato bakarajo samo-samo jo kito.” (
44001018	Yudas lah mandapek tanah untuak kubuarannyo, dari upah karajo jaheknyo. Inyo jatuah tatungkuik, sarato mati jo paruiknyo pacah, sainggo isi paruiknyo lah taborai kaluwa kasadonyo.
44001019	Kasadonyo urang nan tingga di Yerusalem lah bi tawu tantang kajadian tu. Itulah sabauknyo, mangko dalam bahaso inyo tu, inyo tu manamokan tanah tu Akeldama, nan aratinyo, ’Tanah darah'.)
44001020	”Dek karano, di kitauk Zabur ado tatulih bakcando iko, ’Biyalah tampaik tingganyo indak ba-uni; jan ado surang juwo urang nan tingga di dalamnyo.’ Ado pulo tatulih nan bakcando iko, ’Biyalah kaduduakkannyo di-ambiak dek urang lain.’
44001021	-
44001022	Dek karano itu, musti ado surang urang di antaro kito ko, nan manjadi sasi baraso Tuhan Isa Almasih lah iduik baliak sasudah mati. Urang tu, mustilah salah surang dari urang-urang nan salamo ko taruih samo-samo jo kito, samaso kito manuruikkan Tuhan Isa Almasih kian kumari, sajak dari Yahya muloi mampamandikan urang, sampai ka ari Isa Almasih di angkek ka sarugo dari adok-an kito.”
44001023	Mako, urang-urang nan ado di sinan tu, ma-usulkan duwo urang, iyolah Yusuf nan dinamokan pulo Barsabas, (inyo dinamokan pulo Yustus), sarato jo Matias.
44001024	-
44001025	Sudah tu, inyo tu bi badowa. Inyo tu badowa bakcando iko, ”Oih Tuhan, Angkau mangatawui isi ati kasadonyo urang. Yudas lah baranti dari tugehnyo sabagai rasul, sarato lah mati. Dek karano itu, tunjuakkanlah kabake kami, siya di antaro kaduwo urang ko nan ka Tuhan piliah, untuak nan ka dibari tugeh manggantikan Yudas.”
44001026	Sasudah tu, namo kaduwo urang tu di-undi, mako, jatuahlah piliahan kabake Matias. Dek karano itu, inyo di-angkek manjadi rasul, untuak batugeh samo-samo jo kasabaleh rasul nan lainnyo. RIWAYAIK RASUL-RASUL
44002001	Kutiko lah tibo ari Pentakosta, kasadonyo urang ba-iman bi bakumpua di suatu tampaik.
44002002	Indak disangko-sangko tadangalah bunyi dari langik, bakcando bunyi limbubu nan mambuso. Rumah tampaik urang-urang tu sadang bi duduak, kaciyek-annyo panuah dek bunyi limbubu tu.
44002003	Sudah tu, inyo tu bi manampak lidah-lidah, bakcando nyalo api, manjala kian kumari, sarato inggok kabake satiyok-tiyok inyo tu.
44002004	Inyo tu kasadonyo dikuwasoi dek Roh Allah, sarato muloi bi mangecek jo babagai-bagai bahaso lain. Inyo tu mangecek manuruik apo nan dibarikan dek Roh tu kabake inyo, untuak dikatokan.
44002005	Pado wakatu itu, banyak urang Yahudi, dari babagai-bagai nagari di dunia ko, nan bi tingga di Yerusalem. Inyo tu adolah urang-urang nan patuah kabake Allah.
44002006	Kutiko tadanga bunyi tu, banyak urang nan tibo ba-uruang. Inyo tu kasadonyo bi takajuik, dek mandanga urang-urang ba-iman tu, bi mangecek jo bahaso dari babagai-bagai nagari, tampaik urang Yahudi tu bi marantau.
44002007	Inyo tu kasadonyo bi tacangang-cangang, sarato bi eran, mako, inyo tu bi bakato, ”Urang-urang nan bi mangecek ko, kasadonyo urang-urang Galilea, iyo ndak?
44002008	Tapi, baa mangko tadanga dek kito, inyo tu bi mangecek jo bahaso dari babagai-bagai nagari tampaik kito bi marantau?
44002009	Kito ko urang dari Partia, Media, Elam; dari Mesopotamia, Yudea sarato jo Kapadokia; dari Pontus sarato jo Asia,
44002010	dari Frigia sarato jo Pamfilia, dari Mesir sarato jo daerah-daerah Libia dakek Kirene; ado pulo di antaro kito nan datang dari Roma,
44002011	ado urang-urang Yahudi, sarato ado pulo urang-urang banso lain, nan lah bi masuak ugamo Yahudi; ado pulo nan datang dari Kreta, sarato jo dari Arab. Kito kasadonyo bi mandanga, inyo tu bi mangecek jo bahaso dari babagai-bagai nagari, tampaik kito bi marantau, tantang parkaro-parkaro nan ajaib nan lah dipabuwek dek Allah!”
44002012	Dek sangaik tacangang, sarato dek sangaik eran, inyo tu bi batanyo sasamo inyo, ”Apokoh aratinyo kasadonyo ko?”
44002013	Tapi, ado pulo urang-urang nan bi mancimeehkan. Inyo tu bi bakato, ”Jan di-iyokan pulo, urang-urang tu sadang bi mabuak tu!”
44002014	Mako, Petrus tagak, samo-samo jo sabaleh rasul nan lain, kamudian, bakato kabake urang nan banyak tu. Jo suwaro nan lantang inyo bakato, ”Sudaro-sudaro urang-urang Yahudi, sarato jo kasadonyo nan tingga di Yerusalem! Dangakanlah elok-elok, dek karano, iko adolah parkaro nan sangaik paralu, nan ka ambo tarangkan kabake angku-angku.
44002015	Urang-urang nan mangecek jo babagai-bagai bahaso cako, jan angkau sangko inyo tu bi mabuak, inyo tu indak mabuak doh; dek karano kiniko, ari baru pukua sambilan pagi.
44002016	Sabananyo apo nan tajadi kiniko, sa-isuak lah di-agiah tawu dek Allah, malalui Nabi Yoel.
44002017	Allah bakato, ’Isuak di akie jaman, Aden ka mancurahkan Roh-Den, taradok kasadonyo urang. Anak-anak angkau nan laki-laki, sarato jo anak-anak angkau nan padusi, ka bi ma-agiah tawu kabake angkau, sagalo parkaro nan lah Den baritawu kabake inyo tu. Anak-anak mudo angkau, ka bi manampak sagalo parkaro, nan ka Den paliyekkan kabake inyo tu. Urang-urang angkau nan lah tuwo, ka bi barasiyan, iyolah rasiyan nan ka Den barikan kabake inyo tu.
44002018	Kabake pisuruah-pisuruah-Den pun — biya laki-laki atau pun padusi —, ka Den curahkan Roh-Den di maso itu. Inyo tu ka bi ma-agiah tawu, sagalo parkaro nan ka Den agiah tawu kabake inyo tu.
44002019	Aden ka mampabuwek sasuatu nan ganjie di ateh langik, sarato jo parkaro-parkaro nan luwa biaso di bumi ko; ka ado darah, sarato jo api, ado asok nan bagumpa-gumpa.
44002020	Matoari ka manjadi galok, bulan ka manjadi sirah bakcando darah, sabalun tibo Ari Tuhan, ari gadang nan mulie tu.
44002021	Di kutiko itu, urang nan lai ba-imbau mamintak tolong kabake Tuhan, mako, inyo ka disalamaikkan.’
44002022	Oih sudaro-sudaro urang Israel! Dangakanlah apo nan ambo katokan ko. Isa Almasih urang Nazaret tu, lah di-agiah tugeh dek Allah untuak sudaro. Tandonyo Baliau lah mandapek tugeh, kito dapek maliyek sacaro jaleh, malalui sagalo mukjizat, sarato malalui sagalo parkaro luwa biaso, nan lah dipabuwek dek Allah di adok-an angkau, malalui Isa Almasih tu. Kasadonyo tu angkau sandiri lah bi tawu.
44002023	Sasuwai jo rancana-Nyo sandiri, Allah lah ma-ambiak kaputusan untuak manyarahkan Isa Almasih kabake angkau. Kutiko Baliau lah disarahkan, angkau mambunuah Baliau, jo sacaro mampadiyakan sajo, Baliau disalibkan dek urang-urang nan durako kabake Allah.
44002024	Tapi Allah ma-iduikkan Baliau baliak, di antaro urang-urang nan lah mati. Baliau dilulua dek mauik, tapi, Allah malapehkan Baliau, dek karano indak mungkin doh Baliau ka sataruihnyo dikuwasoi dek mauik.
44002025	Tantang diri Isa Almasih ko, Daud panah bakato, ’Ambo manampak Tuhan tatauk di adok-an ambo; Baliau mangawani ambo, supayo ambo jan digaduah dek siapo pun juwo.
44002026	Itu mangkonyo ati ambo basukocito, muluik ambo mandendangkan puji-pujian: nan tubuah ambo ko tanang mananti, jo raso tanang di dalam kubuaran.
44002027	Dek karano, Angkau indak mampadiyakan jiwa ambo dilulua dek alam mauik. Angkau pun indak mampadiyakan pisuruah Angkau nan tuluih, tandeh dek binaso.
44002028	Angkau lah manunjuakkan kabake ambo, jalan nan manuju iduik nan sajati. Sukocito ambo maruwah-ruwah dek karano Angkau tatauk ado samo-samo jo ambo.’
44002029	Oih sudaro-sudaro, ijinkanlah ambo mangecek jo sacaro bataruih tarang, tantang Daud niniak muyang kito. Inyo lah mati, lah dikubuakan; kubuarannyo dapek juwo lai kito liyek sampai kiniko.
44002030	Allah lah bajanji kabake inyo jo sacaro basumpah, baraso salah surang dari katurunannyo ka di-angkek dek Allah manjadi Rajo. Dek karano inyo lah mangatawui janji tu, inyopun adolah surang nabi,
44002031	inyo tawu pulo apo nan ka dipabuwek dek Allah. Dek karano itu inyo lah banubuwaik, baraso Rajo Panyalamaik nan dijanjikan dek Allah tu, ka iduik baliak sasudah mati. Daud lah mangatokan, ’Baliau indak ka dipadiyakan doh tatauk di alam mauik; tubuah-Nyo indak ka binaso, sarato indak ka baa-baa.’
44002032	Itulah Inyo Baliau, Isa Almasih nan lah di-iduikkan baliak dek Allah, sasudah Baliau mati. Kasadonyo kami lah bi maliyek sandiri kajadian tu.
44002033	Baliau di-angkek ka tampaik nan sangaik tenggi, dibari kakuwasoan dek Allah, Baliau manarimo Roh Allah nan lah dijanjikan dek Bapak. Nan angkau danga, sarato jo nan angkau liyek kiniko, adolah Roh nan itu juwo, nan lah Baliau curahkan kabake kami.
44002034	Daud sandiri indak nayiak doh ka sarugo, tapi, inyo mangatokan, ’Tuhan bakato, kabake Tuhan ambo:
44002035	Duduaklah di subalah suwok Den, sampai Den pabuwek musuah-musuah Angkau tunduak kabake Angkau!'
44002036	Itulah sabauknyo, kasadonyo urang Israel musti sabana-bana tawu andaknyo, baraso Isa Almasih nan angkau salibkan tu, Baliau tu pulolah nan lah dijadikan dek Allah, manjadi Tuhan sarato Rajo Panyalamaik!”
44002037	Kutiko urang-urang tu man-dangakan apo nan dikatokan dek Petrus tu, atinyo bi rasah sangaik. Mako, inyo tu bi batanyo kabake Petrus, sarato kabake rasul-rasul nan lain, ”Oih sudaro-sudaro, apo nan musti kami pabuwek?”
44002038	Petrus manjawauk, ”Batobaiklah dari doso-doso angkau. Andaklah satiyok angkau dipamandikan ateh namo Isa Almasih, supayo doso angkau di-ampuni. Mako, angkau ka manarimo adiyah Roh Suci dari Allah.
44002039	Dek karano, nan dijanjikan dek Allah tu, adolah untuak angkau, sarato jo katurunan angkau, sarato untuak urang-urang nan barado di tampaik-tampaik nan jauah — iyolah kasadonyo urang nan dipanggie dek Allah Tuhan kito, supayo bi datang kabake Baliau.”
44002040	Bakcando itulah Petrus mana-rangkan kabake urang-urang tu. Sambuah lai kato-katonyo nan lain, nan inyo usawokan pulo, supayo urang-urang tu malapehkan diri dari banso nan jahek ko, banso nan ka di-ukun dek Allah.
44002041	Sambuah urang nan bi picayo kabake apo nan dikatokan dek Petrus, mako, urang-urang tu bi dipamandikan. Di ari nan sa-ari tu, mako batambahlah urang nan ba-iman, sabanyak tigo ribu urang lai.
44002042	Urang-urang tu bi takun taruih baraja jo rasul-rasul, sarato tatauk bakumpua basamo-samo. Inyo tu bi makan basamo-samo, sarato badowa basamo-samo.
44002043	Sabana sambuah mukjizat nan lah dipabuwek dek rasul-rasul tu, sainggo kasadonyo urang bi tacangang, sarato bi tabik takuik.
44002044	Kasadonyo urang-urang ba-iman tu tatauk saiyo sakato, apo nan inyo punyoi, inyo pakai basamo-samo.
44002045	Inyo tu bi manjuwa-i barangbarang, sarato arato miliaknyo, sudah tu pitihnyo dibagi-bagikan di antaro inyo kasadonyo, manuruik kaparaluan inyo surang-surang.
44002046	Satiyok ari inyo tu tatauk bi bakumpua di Baithullah; jo sacaro balega-lega disatiyok rumahnyo, inyo ma-adokan makan basamo-samo basukocito, inyo tu bi randah ati.
44002047	Inyo tu taruih bi mamuji-muji Allah, inyo tu disuko-i dek kasadonyo urang. Satiyok ari bilangannyo taruih batambah, dek karano, Tuhan ma-antakan kabake inyo tu urang-urang nan sadang disalamaikkan. RIWAYAIK RASUL-RASUL
44003001	Pado suatu ari, kiro-kiro pukua tigo sanjo, Petrus sarato jo Yahya bi payi ka Baithullah, iyolah, pado wakatu untuak badowa.
44003002	Tibo di sinan, di pintu kaporo nan dinamokan ”Pintu Rancak, ” ado surang laki-laki nan lumpuah sajak dari layie. Satiyok ari inyo dibawok ka sinan tu, untuak mintak sidakah kabake urang-urang nan bi masuak ka Baithullah.
44003003	Kutiko inyo manampak Petrus, sarato jo Yahya nan sadang bi masuak ka Baithullah, mako, inyo mamintak kabake kaduwo urang rasul tu, supayo inyo dibari sasuatu.
44003004	Mako, Petrus jo Yahya mancaliak kabake urang tu, kamudian, Petrus bakato, ”Mancaliaklah ka kami!”
44003005	Mako, urang tu mamparatikan inyo tu, jo caliak nan manganduang arok, saraso ka mandapek sasuatu dari inyo tu.
44003006	Mako, Petrus bakato kabake urang tu, ”Ambo sadang sabana indak bapitih. Tapi, apo nan ado di ambo, itu nan ka ambo barikan kabake angkau: Jo kuwaso Isa Almasih urang Nazaret tu, bajalanlah!”
44003007	Sudah tu, Petrus mamacikkan tangan suwok urang nan lumpuah tu, sambia manolong inyo untuak tagak. Sakutiko itu juwo kakinyo lansuang cegak, mato kakinyo manjadi kuwaik.
44003008	Mako, inyo malompek tagak, inyo muloi bajalan kian kumari. Kamudian inyo masuak ka Baithullah, samo-samo jo Petrus sarato jo Yahya bagai, sambia bajalan jo malompek-lompek inyo mamuji Allah.
44003009	Kasadonyo urang nan manampak inyo bajalan, bi sato pulo mamuji-muji Allah.
44003010	Sudah tu, barulah urang-urang tu bi tawu, baraso inyolah urang nan mintak sidakah, nan biasonyo duduak di ”Pintu Rancak” di Baithullah. Urang-urang tu bi eran sangaik, sarato bi tacangang, dek maliyek apo nan lah tajadi taradok urang nan lumpuah tu.
44003011	Urang lumpuah nan lah cegak tu, taruih juwo manuruikkan Petrus, sarato jo Yahya. Kutiko katigo urang tu sampai di barando nan dinamokan ”Barando Sulaiman”, kasadonyo urang bi tibo ba-uruang kabake inyo tu, dek karano, urang-urang tu bi tacangang sangaik.
44003012	Kutiko Petrus manampak urang-urang nan ba-uruang tu, mako, inyo bakato kabake urang nan banyak tu, ”Oih urang-urang Israel, baa mangko angkau bi tacangang maliyek kajadian ko? Baa mangko angkau taruih juwo bi mancaliak kabake kami? Apokoh angkau bi manyangko, dek karano ado kuwaso di kami, atau dek karano kami patuah kabake Allah, mangkonyo urang ko dapek bajalan?
44003013	Allah nan disambah dek Ibrahim, dek Ishak, dek Yakub, Allah niniak muyang kito, Allah itu pulolah, nan lah mamuliekan Pisuruah-Nyo, iyolah Isa Almasih. Isa Almasih itu pulolah nan angkau sarahkan kabake piyak panguwaso, sarato angkau lawan di adok-an Pilatus, di kutiko Pilatus baniyaik nak ka malapehkan Baliau.
44003014	Baliau suci, sarato jo elok ati, tapi, angkau manantang Baliau, sarato mandasak Pilatus, supayo inyo namuah malapehkan surang pambunuah, untuak mampalakukan kandak angkau.
44003015	Angku-angku bunuah Baliau, padohal nan sabananyo, Baliau-lah nan tampaik asa iduik kasadonyo urang. Allah lah ma-iduikkan Baliau baliak sasudah mati. Kami lah mancaliak sandiri kajadian tu.
44003016	Angku-angku lah maliyek, sarato lah mancaliak sandiri, apo nan lah tajadi di urang lumpuah ko. Inyo lah manjadi kuwaik, lah siyaik baliak, dek karano inyo picayo kabake Isa Almasih sarato jo kuwaso Baliau. Dek karano picayo kabake Isa Almasih, mako urang ko lah siyaik baliak di adok-an angku-angku kasadonyo.
44003017	Sudaro-sudaro! Kiniko ambo lah tawu, baraso, apo nan angkau pabuwek jo sagalo pamimpin angkau, taradok kabake Isa Almasih, adolah dek karano angkau indak bi mangarati, apo nan dipabuwek, itu mangkonyo angkau karajokan nan bakcando itu.
44003018	Dek karano itu, mako basuwoanlah apo nan lah di-agiah tawu dek Allah sa-isuak, malalui kasadonyo nabi-nabi-Nyo, baraso Rajo Panyalamaik nan dijanjikan tu, musti manangguangkan sansaro.
44003019	Dek karano itu sudaro-sudaro, batobaiklah dari doso-doso angkau, babaliaklah kabake Allah, supayo Baliau apuihkan sagalo doso angkau.
44003020	Tuhan ka datang kabake angkau, sarato angkau ka marasokan rohani nan dipabarui. Tuhan ka manyuruah Isa Almasih datang kabake angkau, dek karano Baliau lah ditantukan dek Allah manjadi Rajo Panyalamaik untuak angkau.
44003021	Baliau musti tingga di sarugo dulu, sampai Allah manjadikan sagalo sasuatu baru, samo jo bakcando nan lah dikatokan dek Allah malalui nabi-nabi-Nyo di jaman sa-isuak.
44003022	Musa panah mangatokan, ’Allah, Tuhan angkau tu, Baliau ka ma-utuih kabake angkau, surang nabi dari banso angkau sandiri, samo jo bakcando Baliau ma-utuih ambo. Angkau musti bi ma-iyokan sagalo sasuatu nan dikatokan dek nabi tu.
44003023	Urang nan indak mamparatikan apo nan dikatokan dek nabi tu, mako, urang tu ka disisiahkan dari umaik Allah, sarato ka dibinasokan.’
44003024	Nabi-nabi nan lah panah manyampaikan barito dari Allah, muloi dari Nabi Samuel, sarato jo nabi-nabi lainnyo nan tibo kamudian, kasadonyo tu mambaritokan tantang jaman nan kiniko.
44003025	Sagalo janji Allah nan disampaikan dek nabi-nabi tu, adolah untuak angkau. Dalam pajanjian nan dipabuwek dek Allah jo niniak muyang angkau, Allah mangatokan kabake Ibrahim bakcando iko, ’Dari katurunan angkau, Aden ka mambarakaik-i sagalo banso di muko bumi.’ Pajanjian tu adolah untuak angkau juwo.
44003026	Itulah sabauknyo Allah mamiliah Pisuruah-Nyo, sudah tu, manyuruah Pisuruah Baliau tu datang kabake angkau talabiah dulu, supayo Baliau mambarakaik-i angkau. Caro Baliau mambarakaik-i iyolah, jo sacaro mambuwek angkau bi batobaik dari caro iduik angkau nan jahek.” RIWAYAIK RASUL-RASUL
44004001	Samantaro Petrus sarato jo Yahya, sadang bi mangecek juwo lai jo urang-urang tu, indak disangko-sangko, inyo tu didatangi dek imam-imam kapalo, sarato jo kumandan panjago Baithullah, sarato jo urang-urang Saduki.
44004002	Inyo tu bi bangih, dek karano, Petrus jo Yahya bi mangatokan kabake urang nan banyak, baraso Isa Almasih lah iduik baliak dari kamatian. Itu manandokan baraso urang nan mati ka iduik baliak.
44004003	Mako, inyo tu manangkok kaduwo urang rasul tu, sudah tu, mamasuakkannyo ka pinjaro. Dek karano ari lah malam, mako, Petrus jo Yahya ditahan di sinan tu sampai bisuaknyo.
44004004	Tapi, urang-urang nan lah mandangakan ajaran rasul-rasul tu, sambuah nan bi picayo. Mako, bilangan inyo tu batambah, sampai manjadi kiro-kiro limo ribu urang.
44004005	Bisuak arinyo tunganai-tunganai Mahkamah Ugamo, pamimpin-pamimpin Yahudi, sarato jo guru-guru ugamo bi bakumpua di Yerusalem.
44004006	Inyo tu bi batamu jo Imam Basa Hanas, sarato jo Kayafas, jo Yahya, jo Aleksander, sarato jo kasadonyo nan tamasuak kaluarga imam basa tu.
44004007	Petrus jo Yahya, dibawok mangadauk kabake inyo tu, mako, inyo tu bi batanyo, ”Baa caronyo kalian mancegakkan urang nan lumpuah tu? Jo kakuatan apo, atau jo kakuwasoan dari siya kalian mampabuweknyo?”
44004008	Petrus nan dikuwasoi dek Roh Allah, manjawauk, ”Angku-angku pamimpin banso, sarato jo angku-angku anggota mahkamah!
44004009	Kami disidangkan kiniko, dek karano babuwek baiak untuak manolong surang urang lumpuah, sudah tu, dek karano angku-angku nak niyo tawu baa caronyo urang tu dicegakkan.
44004010	Mako, katawu-ilah dek angku-angku kasadonyo, baitu pulo, kasadonyo banso Israel musti bi tawu pulo andaknyo, baraso, urang nan kiniko tagak jo tubuah nan siyaik di adok-an angku-angku ko, adolah dek karano kudaraik, sarato jo kuwaso dari Isa Almasih urang Nazaret tu. Angku-angku lah manyalibkan Baliau tu, tapi, Allah lah ma-iduikkan Baliau baliak.
44004011	Isa Almasih ikolah, nan dimukasuikkan dek ayaik Alkitauk nan mangatokan bakcando iko, ’Batu nan indak tapakai dek kalian, oih urang-urang tukang, tanyato manjadi batu nan tarutamu.’
44004012	Hanyo malalui Isa Almasih sajolah urang dapek disalamaikkan. Dek karano, di muko bumi ko di antaro umaik mukaluak, indak ado doh urang nan lain, nan mandapek kuwaso dari Allah, untuak manyalamaikkan kito.”
44004013	Kasadonyo anggota Sidang Panga-dielan tu bi tacangang, dek maliyek kabaranian Petrus jo Yahya, apo lai inyo tu bi tawu pulo, baraso kaduwo urang rasul tu, adolah urang badarai nan indak basikola. Kamudian, barulah takana dek inyo tu baraso kaduwo urang rasul tu adolah pangikuik Isa Almasih.
44004014	Tapi, inyo tu indak dapek bi mangecek, dek karano urang nan lah dicegakkan tu, ado tagak di sinan tu di adok-an inyo tu, samo-samo jo Petrus, sarato jo Yahya bagai.
44004015	Mako, inyo tu bi manyuruah kaduwo urang rasul tu kaluwa dari ruwang sidang, kamudian, inyo tu bi barundiang.
44004016	Inyo tu bi bakato, ”Apo nan musti kito pabuwek kabake urang nan baduwo ko? Kasadonyo urang nan tingga di Yerusalem lah bi tawu, baraso ado mukjizat nan luwa biaso, nan dipabuwek dek urang nan baduwo ko. Kito indak dapek doh mambantah.
44004017	Tapi, supayo jan pacah kaba tantang kajadian ko, ka tangah urang nan banyak, molah kito garegak urang nan baduwo ko, supayo inyo tu indak dibuliahkan lai mangecek kabake siya-siyanyo, jo mamakai namo Isa Almasih.”
44004018	Mako, urang-urang tu ma-imbau baliak kaduwo urang rasul tu, untuak ma-agiah tawu, baraso inyo tu indak dibuliahkan lai manyabuik namo, atau ma-aja jo namo Isa Almasih.
44004019	Tapi, Petrus jo Yahya bi manjawauk, ”Pikiekanlah sandiri, apo nan elok di adok-an Allah: mamatuahi parentah angku-angku atau mamatuahi parentah Allah.
44004020	Dek karano, kami indak bisa doh baranti mancuritokan, tantang apo nan lah kami liyek, sarato nan lah kami danga.”
44004021	Indak ciyek juwo doh alasan nan dapek dek anggota-anggota sidang tu, untuak ka ma-ukun Petrus jo Yahya. Dek karano itu, inyo patakuik-takuik-i kaduwo urang rasul tu, sudah tu, baru inyo lapehkan, dek karano di kajadian tu, kasadonyo urang bi mamuji-muji Allah.
44004022	Urang nan panyakiknyo lah dicegakkan jo mukjizat tu, umuanyo lah labiah dari ampek puluah tawun.
44004023	Sasudah Petrus jo Yahya dila-pehkan, inyo tu babaliak kabake kanti-kantinyo, sarato mancuritokan kasadonyo, apo nan lah dikatokan dek imam-imam kapalo, sarato jo pamimpin-pamimpin Yahudi tu.
44004024	Sasudah kanti-kantinyo tu bi man-danga curitonyo tu, mako, inyo tu bi sa-ati badowa basamo-samo kabake Allah. Inyo tu bi bakato, ”Oih Tuhan, Angkau-lah nan manjadikan langik jo bumi, sarato lauik jo sagalo isinyo.
44004025	Jo Roh Angkau, Angkau panah mangecek malalui niniak muyang kami, Daud pisuruah Angkau; Angkau mangatokan, ’Baa mangko urang-urang nan indak ba Tuhan Allah, bi bangih; baa mangko banso-banso mambuwek rancangan nan indak bapayidah?
44004026	Rajo-rajo dunia basiyauk-siyauk untuak baparang, pamimpin-pamimpin bi basatu, untuak bi malawan Tuhan, sarato jo Rajo Panyalamaik.’
44004027	Dek karano, batua Herodes jo Pontius Pilatus, lah ma-adokan parundiangan, jo urang-urang nan indak ba Tuhan Allah, sarato jo urang-urang Israel di kota ko. Inyo tu batamu bamupakaik, untuak ka malawan Isa Almasih, Pisuruah Angkau nan suci tu, nan lah Angkau angkek manjadi Rajo Panyalamaik.
44004028	Inyo tu bi basatu untuak mampabuwek sagalo sasuatu, nan lah Angkau tantukan sajak samulo, baraso itu ka tajadi. Nan Angkau manantukan itu jo kakuwasoan, sarato jo kahandak Angkau sandiri.
44004029	Nan kiniko oih Tuhan, liyeklah, baa bana urang-urang tu mampatakuik-takuik-i kami. Mako, ijinkanlah kami pisuruah-pisuruah Angkau ko, untuak mambaritokan kaba nan dari Angkau ko, jo ati nan indak maraso takuik.
44004030	Turunkanlah kuwaso Angkau, supayo urang nan sakik dicegakkan jo mukjizat-mukjizat, sarato jo sagalo parkaro nan luwa biaso, malalui kakuwasoan, sarato jo kakuatan dari namo Isa Almasih, Pisuruah Angkau nan suci tu.”
44004031	Sasudah inyo tu salasai badowa, ba-oyaklah tampaik inyo bakumpua tu. Inyo tu kasadonyo dikuwasoi dek Roh Allah, mako, timbualah sumangaik nan barani untuak mangecek, tantang barito nan dari Allah.
44004032	Kasadonyo urang nan lah bi ba-iman tu, iduik sa-ati sarato jo sajiwa. Indak surang juwo doh dari inyo tu, nan ma-anggauk apo nan inyo miliak-i adolah miliaknyo sorang. Sagalo sasuatu nan ado dek inyo tu, inyo pakai basamo-samo.
44004033	Jo kuwaso nan gadang rasul-rasul tu mambarikan pangakuan, baraso Isa Almasih lah iduik baliak. Mako, Allah sabana mambarakaik-i iduik inyo tu.
44004034	Indak surang juwo doh dari inyo tu nan bakakurangan. Dek karano, urang nan layi mampunyoi tanah, atau mampunyoi rumah, inyo tu bi manjuwa-i tanahnyo, sarato jo rumahnyo tu; sudah tu, pitih panjuwalannyo tu inyo bawok,
44004035	inyo sarahkan kabake rasul-rasul. Kamudian, pitih tu dibagi-bagikan kabake satiyok urang nan mamaralukan.
44004036	-
44004037	Bakcando itu pulolah Yusuf. Inyo pun manjuwa tanah miliak inyo, mako, pitih panjuwalan tu inyo bawok, inyo sarahkan kabake rasul-rasul. Yusuf ko adolah urang katurunan Lewi dari Siprus; rasul-rasul manamokan inyo Barnabas (aratinyo adolah Pa-ubek rusuah). RIWAYAIK RASUL-RASUL
44005001	Tapi, ado pulo surang laki-laki nan banamo Ananias. Inyo sarato jo bininyo nan banamo Safira, manjuwa pulo sabidang tanah miliak inyo.
44005002	Sabagian dari pitih panjuwalan tu, inyo andokkan untuak inyo, nan salabiahnyo baru inyo sarahkan kabake rasul-rasul. Inyo mampabuwek nan bakcando itu, sapangatawuan bininyo.
44005003	Mako, Petrus bakato kabake inyo, ”Ananias, baa mangko angkau padiyakan Ubilih manguwasoi ati angkau, sampai angkau baduto kabake Roh Allah, jo sacaro ba-anok-anok, angkau lah manyisiahkan sabagian dari pitih panjuwalan tanah tu, untuak diri angkau sandiri?
44005004	Sabalun tanah tu angkau juwa, kan angkau nan punyo. Sasudah tanah tu dijuwa pun, pitihnyo kan angkau juwo nan punyo. Jadi, baa mangko ado mukasuik di ati angkau untuak mampabuwek nan bakcando itu? Indak manusia doh tu nan angkau kicuah, tapi Allah!”
44005005	Baitu Ananias mandanga kecek Petrus tu, inyo tajarongkang, lansuang mati. Kasadonyo urang nan bi mandanga tantang kajadian tu, bi tabik takuik.
44005006	Mako, tibolah urang-urang mudo nan ka mangapani mayik Ananias, sudah tu, inyo bawok kaluwa untuak ka dikubuakan.
44005007	Kiro-kiro tigo jam kamudian, bini Ananias tibo. Inyo indak tawu doh, apo nan lah tajadi.
44005008	Petrus bakato kabake inyo, ”Cubolah agiah tawu kabake ambo: Apokoh iyo sakiko aragonyo, tanah nan angkau juwa jo apak anak angkau tu?” Bini Ananias tu manjawauk, ”Iyo, iyo sakitulah aragonyo.”
44005009	Mako, Petrus bakato kabake inyo, ”Baa mangko angkau supakaik jo apak anak angkau, untuak mancubo-i Roh Tuhan? Dangakanlah nak ambo katokan! Urang-urang nan payi mangubuakan apak anak angkau lah babaliak. Kiniko inyo tu ka mambawok angkau pulo kaluwa.”
44005010	Sakutiko tu juwo bini Ananias tajarongkang pulo, inyo mati di adok-an Petrus. Di kutiko urang-urang mudo tu bi masuak, inyo tu bi manampak Safira lah mati. Mako, inyo tu mambawok mayik Safira tu ka luwa, untuak ka dikubuakan dakek pusaro lakinyo.
44005011	Mako, bi tabik takuiklah kasadonyo urang-urang ba-iman tu, baitu pulo urang-urang nan lain bagai, nan bi mandanga tantang kajadian tu.
44005012	Dek karano di palayanan rasul-rasul tu, mako, sambuahlah mukjizat sarato jo sagalo parkaro nan luwa biaso, nan tajadi di tangah-tangah masarakaik. Jo sa-ati kasadonyo urang ba-iman tu, bi bakumpua di Barando Sulaiman di Baithullah.
44005013	Nan urang luwa, indak ado doh nan barani sato bakumpua jo urang-urang ba-iman tu. Tapi, urang-urang nan ba-iman tu, sangaik di-aromaik-i dek masarakaik.
44005014	Batambah lamo, batambah sambuah urang-urang nan bi ba-iman kabake Tuhan — biya laki-laki atau pun padusi.
44005015	Malah ka-adaannyo sampai bakcando iko; urang-urang nan sakik dilatakkan di ateh tampaik tidua, atau di ateh lapiak, sudah tu, dibawok ka tapi labuah, supayo urang-urang nan sakik tu, sapaliang-paliang tidak, dapek kanai bayang-bayang Petrus, jikok inyo lalu di sinan tu.
44005016	Bi babondong-bondonglah urang nan bi tibo dari kota-kota nan di sakuliliang Yerusalem. Inyo tu bi mambawok-i urang-urang nan sakik, sarato jo urang-urang nan kamasuak-an roh jahek. Urang-urang tu dicegakkan kasadonyo.
44005017	Akienyo imam basa, sarato jo kasadonyo pangikuik-pangikuiknyo, iyolah golongan urang-urang Saduki, muloi bi batindak, dek karano inyo tu bingik.
44005018	Rasul-rasul tu ditangkok, sudah tu dimasuakkan ka dalam pinjaro kota.
44005019	Tapi, malamnyo tibolah surang malekaik Tuhan mambukakkan pintu pinjaro tu, mako, inyo bawok rasul-rasul tu ka luwa. Malekaik tu bakato kabake rasul-rasul tu,
44005020	”Payilah tagak ka Baithullah, tibo di sinan agiah tawulah kabake urang nan banyak, tantang parkaro iduik nan baru ko.”
44005021	Mako, rasul-rasul tu pun mamatuahi parentah malekaik tu. Subuah-subuah buto, inyo tu lah bi payi ka Baithullah, untuak mambari pangajaran di sinan tu. Samantaro itu, imam basa sarato jo pangikuik-pangikuiknyo bi tibo, mako, inyo tu ma-adokan sidang mahkamah jo pamimpin-pamimpin urang Yahudi. Kamudian, inyo tu bi manyuruah urang, untuak manjapuik rasul-rasul tu ka pinjaro, untuak dibawok mangadauk kabake inyo tu.
44005022	Tapi, kutiko urang-urang nan disuruah tu tibo di pinjaro, nan rasul-rasul tu indak ado lai di sinan tu. Dek karano itu inyo tu bi babaliak, sarato mancuritokan kajadian tu kabake mahkamah.
44005023	Inyo tu bi bakato, ”Kutiko kami tibo di pinjaro, kami dapati pintu pinjaro tu takunci elok, panjago-panjago ado di tampaiknyo di muko pintu. Tapi, baru lah kami bukak pintu tu, ruponyo indak ba-urang lai di dalam.”
44005024	Kutiko kumandan panjago Baithullah, sarato jo imam-imam kapalo bi mandanga curito tu, inyo tu bi tapana mamikiekan tantang rasul-rasul tu, sarato bi tabik takuik, apo nan ka tajadi sasudah ko.
44005025	Kamudian, tibolah surang laki-laki nan mambawok kaba nan bakcando iko, ”Dangakanlah oih angku-angku! Urang-urang nan angku-angku tahan di pinjaro tu, kiniko inyo tu sadang ma-aja urang banyak di Baithullah!”
44005026	Mako, kumandan panjago Baithullah tu, samo-samo jo anak buwahnyo bagai, bi payi untuak manjapuik rasul-rasul tu. Tapi, indak jo sacaro paso doh, dek karano, inyo tu bi takuik kabake urang nan banyak; jan sampai tajadi baiko, urang nan banyak tu nan ka mamungkangi inyo tu jo batu.
44005027	Rasul-rasul tu dibawok masuak, untuak mangadauk ka mahkamah. Mako, mulo-ilah imam basa mamareso inyo tu.
44005028	Imam basa bakato, ”Kami lah sabana sangaik managah, supayo kalian jan ma-ajakan juwo tantang Urang (Isa Almasih) tu. Tapi, kiniko cubolah caliak, apo ko nan kalian pabuwek! Kalian paleyak-leyakkan pangajaran kalian tu di kaciyek-annyo Yerusalem ko, kalian malah nak manuduah kami pulo, baraso dek karano di kamilah nan manyabaukkan Urang (Isa Almasih) tu mangko-Nyo mati.”
44005029	Petrus sarato jo rasul-rasul nan lainnyo tu bi manjawauk, ”Kami musti patuah kabake Allah, sarato indak ka mampaturuikkan kandak manusia doh.
44005030	Isa Almasih, nan lah angku-angku salibkan tu, Baliau lah di-iduikkan baliak dek Allah niniak muyang kito, sasudah Baliau mati.
44005031	Allah lah mambarikan kabake Baliau kaduduakkan, sarato jo kuwaso nan sangaik tenggi sabagai Pamimpin, sarato jo Panyalamaik; supayo banso Israel dibari kasampatan, untuak batobaik dari doso-dosonyo, sarato bi mandapek ampun.
44005032	Kami ko lah sasi-sasinyo tantang kasadonyo tu — kami sarato jo Roh Allah, iyolah Roh nan di barikan dek Allah, kabake satiyok urang nan layi bi manuruikkan parentah Baliau.”
44005033	Kutiko anggota-anggota Mah-kamah Ugamo tu, bi mandanga nan bakcando itu, inyo tu bi bangih sangaik, nan inyo tu bi supakaik untuak ka mambunuah rasul-rasul tu.
44005034	Tapi, di antaro anggota-anggota mahkamah tu, ado surang urang Farisi nan banamo Gamaliel. Inyo adolah guru ugamo nan sangaik di aromaik-i dek kasadonyo urang. Inyo bae tagak, sudah tu, inyo suruah urang mambawok rasul-rasul tu ka luwa agak sabanta.
44005035	Kamudian, inyo bakato kabake sidang Mahkamah Ugamo tu, ”Sudaro-sudaro urang-urang Israel! Pikiekanlah elok-elok tantang apo nan ka Sudaro-sudaro pabuwek kabake urang-urang ko.
44005036	Dek karano, dulu panah ado urang nan banamo si Teudas, nan ma-anggauk dirinyo urang gadang, sainggo ado kiro-kiro ampek ratuih urang, urang nan ma-ikuik inyo. Tapi, akienyo inyo dibunuah urang, kasadonyo pangikuiknyo bakecai-kecai, nan garakkannyo ilang lanyok.
44005037	Sasudah itu, di kutiko urang ma-etong panduduak, ado pulo nan mancogok surang lai, nan banamo Yudas, urang dari Galilea. Dek karano dipangaruah-inyo, sambuah pulo urang nan manuruikkan inyo. Tapi, akienyo inyo dibunuah urang pulo, kasadonyo pangikuik-pangikuiknyo bi bakecai-kecai.
44005038	Jadi kiniko, jo kajadian nan sarupo iko, nasiyaik ambo iyolah: janlah dipanga-pangakan urang-urang ko, padiyakan sajolah inyo tu. Dek karano, jikok ajaran sarato jo garakkan inyo ko, barasa dari manusia, mako, ajaran sarato jo garakkan tu, ka ilang lanyok.
44005039	Tapi, jikok itu datang dari Allah, mako, Sudaro-sudaro indak ka dapek doh mangalahkan inyo tu. Malah mungkin sajo isuak, tanyato Sudaro-sudaro malawan Allah.” Nasiyaik Gamaliel tu ditarimo dek sidang mahkamah.
44005040	Mako, rasul-rasul tu di-imbau, sudah tu dicambuik, kamudian, ditagah mambari ajaran tantang Isa Almasih. Sasudah tu, barulah inyo tu dilapehkan.
44005041	Rasul-rasul tu, bi barangkek dari Mahkamah Ugamo tu jo sukocito, dek karano, Allah lah ma-anggauk inyo tu patuik untuak manarimo ino-an, dek karano di Isa Almasih.
44005042	Satiyok ari di Baithullah, sarato jo di rumah-rumah urang, rasul-rasul tu tatauk mambari ajaran, sarato jo mambaritokan Injil tantang Isa Almasih, baraso Baliau-lah Rajo Panyalamaik nan dijanjikan dek Allah tu. RIWAYAIK RASUL-RASUL
44006001	Pangikuik-pangikuik Isa Almasih batambah lamo batambah banyak. Pado kutiko itu, urang-urang Yahudi nan babahaso Yunani, manjadi indak suko taradok urang-urang Yahudi nan usali. Nan babahaso Yunani tu bi mangatokan, ”Urang-urang padusi nan lah bi marando nan ado di tampaik kami, inyo tu indak bi mandapek doh bantuan balanjo sa-ari-ari, nan dibagi-bagikan kabake urang nan banyak.”
44006002	Dek karano itu, kaduwo baleh urang rasul-rasul tu mangumpuakan kasadonyo pangikuik, sarato bakato kabake inyo tu, ”Indak elok doh jikok kami baranti mambaritokan kato-kato Allah, hanyo dek karano musti ma-uruih parkaro-parkaro nan ka dimakan.
44006003	Dek karano itu, eloklah Sudaro-sudaro piliah agak tujuah urang di antaro angkau, nan layi punyo namo baiak, sarato nan dikuwasoi dek Roh Allah, sarato jo arih bijaksano, nan ka bisa kami tugehkan untuak ma-uruih sagalo karajo ko;
44006004	dek karano, kami hanyo nak badowa, sarato jo mambaritokan kato-kato Allah sajo.”
44006005	Kasadonyo urang tu layi bi satuju, jo apo nan di-usulkan dek rasul-rasul tu. Mako, inyo tu bi mamiliah Stefanus, nan adolah surang urang nan sangaik ba-iman kabake Isa Almasih, sarato dikuwasoi dek Roh Allah. Tapiliah pulo: Filipus, Prokhorus, Nikanor, Timon, Parmenas, sarato jo Nikolaus dari Antiokhia; inyo ko indak urang Yahudi doh, tapi, inyo lah masuak ugamo Yahudi.
44006006	Katujuah urang tu di-usulkan kabake rasul-rasul, mako, rasul-rasul tu badowa, sarato mamintakkan barakaik kabake Tuhan untuak inyo tu.
44006007	Jo caro nan baitulah kato-kato Allah batambah tasebar, nan pangikuik-pangikuik Isa Almasih di Yerusalem samakin batambah banyak. Sarato banyak pulo imam-imam nan bi picayo kabake Isa Almasih.
44006008	Stefanus sabana dibarakaik-i dek Allah, sainggo inyo banyak mampabuwek mukjizat, sarato jo sagalo parkaro nan luwa biaso di tangah-tangah masarakaik.
44006009	Tapi, ado urang-urang nan malawan inyo; urang-urang tu adolah jamaat rumah ibadaik, nan dinamokan Rumah ibadaik Urang-urang Maradeka. Jamaat rumah ibadaik tu, adolah urang-urang Yahudi dari Kirene, sarato dari Aleksandria. Inyo tu, sarato jo urang-urang Yahudi nan dari Kilikia, sarato jo Asia, bi badebaik jo Stefanus.
44006010	Tapi, inyo tu indak bisa doh mambantah apo nan dikatokan dek Stefanus, dek karano Roh Allah mambari kabijaksanoan untuak mangecek kabake Stefanus.
44006011	Dek karano itu, inyo tu bi ma-asuang babarapo urang nan lain, untuak mangatokan, ”Kami lah mandanga urang tu ma-ino Musa, sarato jo ma-ino Allah!”
44006012	Bakcando itulah urang-urang tu ma-asuang urang-urang nan lain, sarato jo pamimpin-pamimpin Yahudi, sarato jo guru-guru ugamo. Mako, bi payilah inyo tu untuak ka manangkok Stefanus, kamudian, inyo bawok mangadauk ka Mahkamah Ugamo Yahudi.
44006013	Inyo tu bi mambawok pulo, sasi-sasi nan mambari katarangan-katarangan nan indak batua, tantang diri Stefanus. Sasi-sasi tu bi bakato, ”Urang ko satiyok inyo mangecek, inyo ma-ino Baithulmukadis, sarato ma-ino sagalo parentah Allah nan lah disampaikan dek Musa.
44006014	Kami lah mandanga pulo inyo mangatokan, baraso Isa Almasih dari Nazaret tu ka maruntuah-i Baithulmukadis ko, sudah tu, ka ma-ubah kasadonyo adaik istiadaik, nan lah diturunkan dek Musa kabake kito!”
44006015	Kasadonyo urang nan ado di sidang Mahkamah Ugamo tu, bi mancaliak kabake Stefanus. Nan pado wakatu itu, rono muko Stefanus kaliyatan bakcando muko malekaik. RIWAYAIK RASUL-RASUL
44007001	Imam basa batanyo kabake Stefanus, ”Batua koh kasadonyo nan dikatokan dek urang tu?”
44007002	Stefanus manjawauk, ”Sudaro-sudaro, sarato jo angku-angku! Cubolah danga ambo mangecek! Sabalun niniak muyang kito Ibrahim pindah ka Haran, pado wakatu inyo sadang tingga di Mesopotamia juwo lai, mako, Allah nan mulie, tibo kabake inyo,
44007003	sarato bakato, ’Tinggakanlah nagari angkau, sarato jo sanak sudaro angkau. Payilah ka nagari nan ka Den tunjuakkan kabake angkau.’
44007004	Mako, Ibrahim barangkek dari nagari Kasdim, pindah ka Haran. Sasudah urang gaek Ibrahim maningga, Allah manyuruah inyo pindah ka nagari ko, iyolah nagari nan kiniko, lah angku-angku diami.
44007005	Pado wakatu itu, indak ado sabagian juwo doh dari nagari ko, nan dibarikan dek Allah kabake Ibrahim, untuak manjadi miliak inyo; agak sajangka tanah pun indak dibari. Tapi, Allah bajanji, baraso Baliau ka mambarikan kabake Ibrahim tanah ko, untuak ka manjadi miliak inyo, sarato jo katurunannyo. Kutiko itu Ibrahim indak mampunyoi anak.
44007006	Tapi, ikolah nan dikatokan dek Allah kabake inyo, ’Katurunan angkau ka manatauk sabagai urang asiang, di nagari lain. Urang-urang nagari tu ka manjajah, sarato ka ma-ajauk inyo tu, salamo ampek ratuih tawun.
44007007	Tapi, Aden ka ma-ukun banso nan mampabudak inyo tu, nan inyo tu ka bi ka luwa dari nagari tu, sarato ka bi manyambah Waden di tampaik ko.’
44007008	Sasudah bakato bakcando itu, janji nan di-ikek tu, disahkan dek Allah, jo upacara basunaik. Mako, sasudah Ishak, anak Ibrahim layie, nan Ibrahim manyunaikkan inyo pado wakatu inyo ba-umua salapan ari. Kamudian, Ishak manyunaikkan pulo anaknyo, iyolah Yakub. Nan Yakub pun manyunaikkan pulo kaduwo baleh urang anaknyo, iyolah, bapak-bapak niniak muyang urang Yahudi.
44007009	Bapak-bapak niniak muyang kito tu, bingik kabake Yusuf, sainggo inyo tu manjuwa Yusuf manjadi budak di Mesir. Tapi, Allah manyaratoi iduik Yusuf,
44007010	sarato malapehkan inyo dari sagalo kasusahannyo. Allah mambarikan kabake inyo aka budi, sarato jo kabijaksanoan, pado wakatu inyo mangadauk rajo Mesir, sainggo rajo Mesir manjadikan inyo gubenur di nagari Mesir, sarato jadi panguwaso di istano rajo.
44007011	Kamudian, tajadilah musin lapa nan sangaik padiah, di kaciyek-annyo nagari Mesir, sarato di nagari Kanaan, sainggo urang bi sansaro sangaik dibuweknyo. Niniak muyang kito indak bisa doh mandapek nan ka dimakan.
44007012	Kutiko Yakub mandanga kaba, baraso ado gandun di Mesir, mako, inyo manyuruah anak-anaknyo, iyolah, niniak muyang kito, untuak bi payi ka sinan tu, untuak nan partamu kalinyo.
44007013	Kutiko inyo tu payi nan kaduwo, Yusuf ma-agiah tawu kabake dunsanak-dunsanaknyo tu, baraso inyo adolah Yusuf. Baru di kutiko itulah rajo Mesir tawu, tantang asa-usua Yusuf.
44007014	Kamudian, Yusuf mangirin kaba kabake apaknyo, Yakub, untuak manyuruah Yakub sarato jo kasadonyo kaluarganyo, bi pindah ka Mesir — kasadonyo ado tujuah puluah limo urang banyaknyo.
44007015	Mako, Yakub pindah ka Mesir, sarato di sinan tu lah inyo sarato jo niniak muyang kito, bi maningga.
44007016	Kamudian, mayik-mayik inyo tu dibawok babaliak ka Sikhem, sarato dikubuakan di tanah pakubuaran, nan lah dibali dek Ibrahim jo pitih perak dari urang Hemor di Sikhem.
44007017	Kutiko lah ampia ka tibo masonyo, Allah ka mamanuahi janji-Nyo kabake Ibrahim, nan banso kito di Mesir lah batambah banyak.
44007018	Akienyo, ado surang rajo nan lain, nan indak bakatawuan jo Yusuf, mamarentah di Mesir.
44007019	Rajo tu mampamainkan banso kito, sarato ma-aniayo niniak muyang kito. Rajo tu mamaso inyo tu untuak mambuwang anak-anaknyo nan baru layie, supayo banso kito jan batambah banyak.
44007020	Pado maso itulah Musa layie; inyo adolah anak nan rancak sangaik. Salamo tigo bulan, inyo dipaliaro di rumah apaknyo,
44007021	sasudah inyo dibuwang, mako, puti rajo Mesir ma-ambiak inyo, sarato mamaliaro inyo bakcando anaknyo sandiri.
44007022	Sagalo alemu banso Mesir di-ajakan kabake Musa, nan inyo manjadi urang nan sangaik bakuwaso dalam kato-kato, sarato jo pabuatannyo.
44007023	Kutiko Musa lah ba-umua ampek puluah tawun, mako, timbualah pangana di atinyo, untuak payi maliyek ka-adaan bansonyo urang Israel.
44007024	Kutiko itu, inyo manampak surang urang Israel, di-aniayo dek surang urang Mesir; mako, inyo mambela urang nan di-aniayo tu, jo sacaro mambunuah urang Mesir tu.
44007025	Musa manyangko, kok layi ka bi mangarati bansonyo tu, baraso Allah sadang mamakai inyo, untuak ka malapehkan bansonyo tu. Tapi, tanyato urang Israel tu indak bi mangarati.
44007026	Bisuaknyo, inyo manampak pulo duwo urang Israel nan sadang bacakak, sudah tu, inyo ba-usawo untuak mangkatangahi nan bacakak tu. Musa bakato, ’Angkau ko kan basudaro. Baa mangko angkau bi bacakak?'
44007027	Tapi, urang nan manenju kantinyo tu manungokkan Musa ka tapi, sambia bakato, ’Siya urang nan ma-angkek angkau jadi pamimpin kami, sarato manjadi hakim kami?
44007028	Apokoh angkau nak ka mambunuah ambo pulo, bakcando angkau mambunuah urang Mesir nan kapatang?'
44007029	Kutiko Musa mandanga apo nan dikatokan dek urang tu, mako, inyo bantai lari dari Mesir, payilah inyo ka nagari Midian, manatauk di sinan tu. Di sinan tu, inyo mandapek anak duwo urang.
44007030	Ampek puluah tawun kamudian, surang malekaik tibo kabake Musa di padang gurun, dakek Bukik Tursina. Malekaik tu datang di dalam api, di samak baluka nan sadang manyalo.
44007031	Musa tacangang maliyek pangliyatan tu, sainggo inyo payi mandakek, untuak mangatawui apo nan sabananyo. Mako, tadangalah dek inyo suwaro Tuhan nan mangatokan,
44007032	’Aden-lah Allah niniak muyang angkau; Aden adolah Allah Ibrahim, Allah Ishak, Allah Yakub.’ Musa lah manggaretek dek katakuik-an, sainggo indak talok lai dek inyo, mancaliak ka samak baluka tu.
44007033	Kamudian Tuhan bakato pulo, ’Bukaklah tarompa nan angkau kanakkan tu, dek karano, tanah tampaik tagak angkau ko, adolah tanah nan suci.
44007034	Aden lah maliyek, sarato lah mamparatikan payik padiahnyo sansaro umaik-Den di Mesir. Aden lah mandanga kaluah kasah inyo tu, nan Aden turun untuak ka malapehkan inyo tu. Nan kiniko, kamarilah! Aden ka ma-utuih angkau babaliak ka Mesir.’
44007035	Musa ikolah, Musa nan indak di-akui dek banso Israel, sarato nan ditulak jo kato-kato nan bakcando iko, ’Siya urang nan lah ma-angkek angkau manjadi pamimpin, sarato manjadi hakim kami?' Tapi, kabatualan inyo banalah urang nan di-utuih dek Allah, untuak manjadi pamimpin, sarato jo panyalamaik, jo bantuan dari malekaik nan tibo kabake inyo, dalam samak baluka nan manyalo tu.
44007036	Musa tu lah nan mamimpin banso Israel ka luwa dari Mesir, jo sacaro mampabuwek mukjizat-mukjizat, sarato jo sagalo parkaro nan luwa biaso di Mesir, di lauik Merah, sarato jo di padang gurun, salamo ampek puluah tawun.
44007037	Inyo pulolah Musa, nan bakato kabake banso Israel ’Allah ka ma-utuih kabake angkau, surang nabi nan dipiliah dari antaro angkau sandiri, samo jo bakcando Baliau mamiliah ambo.’
44007038	Musa ko lah di sidang jamaah banso Israel di padang pasie, nan manjadi parantaro, antaro malekaik nan mangecek kabake inyo di Bukik Tursina, jo niniak muyang kito. Inyo pulolah nan manarimo kato-kato Allah nan mambawok kabake iduik, supayo disampaikan kabake kito.
44007039	Biyapun baitu, niniak muyang kito indak namuah patuah kabake inyo. Niniak muyang kito tu indak niyo manarimo Musa, malah inyo tu nak bi babaliak ka Mesir.
44007040	Inyo tu bi bakato kabake Harun, ’Buwekkanlah patuang dewa-dewa untuak kami, supayo dewa-dewa tu nan ka mamimpin kami. Dek karano kami indak tawu lai, apo nan lah tajadi jo si Musa, nan mambawok kami kaluwa dari Mesir!'
44007041	Mako, pado wakatu itu, niniak muyang kito mambuwek sabuwah patuang anak bantiang, kamudian, inyo tu bi mampasambahkan karoban kabake patuang tu, sarato ma-adokan alek, untuak ma-aromaik-i barang buatan tangan inyo sandiri.
44007042	Mako, Allah maninggakan inyo tu, sarato mampadiyakan inyo tu bi manyambah bintang-bintang nan di langik. Mako basuwoanlah apo nan lah tatulih di kitauk nabi-nabi. Nan bakcando iko, ’Oih urang-urang Israel! Indaknyo untuak Den doh, kalian mandabiah karoban, sarato mangarobankan taranak, salamo ampek puluah tawun kalian di padang gurun.
44007043	Kemah patuang dewa Molokh-lah nan kalian angkuik-angkuik, samo-samo jo patuang Refan, si bintang dewa kalian; itulah patuang nan kalian buwek, nan ka untuak kalian sambah. Dek karano itu, Aden ka mambuwang kalian sajauah-jauahnyo, etan ka subarang nagari Babel.’
44007044	Kemah tampaik nan manandokan Allah datang kabake manusia, ado di tangan niniak muyang kito di padang gurun. Kemah tu dibuwek, dek karano parentah dari Allah kabake Musa, sasuwai manuruik conto nan dipaliyekkan dek Allah kabake inyo.
44007045	Kamudian, kemah tu dibawok sataruihnyo dek niniak muyang kito, pado wakatu inyo tu jo Yosua payi marabuik nagari kito ko, dari ganggaman banso-banso nan di-usie dek Allah dari adok-an inyo tu. Kemah tu ado di siko sampai ka jaman Daud.
44007046	Daud manyanangkan ati Allah, sarato mamintak kabake Baliau, supayo inyo di-ijinkan mambuwek sabuwah rumah, untuak Allah nan disambah dek Yakub.
44007047	Tapi, Sulaiman-lah nan mambuwek sabuwah rumah untuak Allah tu.
44007048	Biyapun baitu, Allah Nan Mahatenggi indak manatauk di rumah nan dibuwek dek manusia doh; dek karano di kitauk nabi ado tatulih nan bakcando iko,
44007049	’Langik adolah kurisi karajaan-Den, nan bumi aleh kaki-Den. Rumah apokoh nan nak kalian buwek untuak Den? Apokoh tampaik, untuak Waden baranti?
44007050	Indak koh Waden sandiri nan manjadikan sagalo sasuatu?' bakcando itulah Allah bakato.
44007051	Angkau sabana-bana kareh kapalo, sabana sulik dek angkau untuak patuah kabake Allah! Talingo angkau lah bi tasumbek, untuak mandanga kato-kato Allah! Angkau samo jo niniak muyang angkau; tatauk durako kabake Roh Allah!
44007052	Apokoh ado nabi nan indak di-aniayo dek niniak muyang angkau? Inyo tu bi mambunuahi utusan-utusan Allah, nan kutiko sa-isuak lah bi mambaritokan, baraso Pisuruah Allah nan bana tu, ka datang. Nan kiniko angkau lah mangkiyanaik-i, sarato lah mambunuah Pisuruah Allah tu.
44007053	Malekaik-malekaik lah manyampaikan sagalo parentah Allah kabake angkau, tapi, angkau indak namuah doh mamatuahinyo!”
44007054	Baitu anggota-anggota Mahkamah Ugamo tu mandanga, apo nan dikato-kan dek Stefanus, inyo tu bi sakik ati, sarato bangih sangaik kabake Stefanus.
44007055	Tapi, Stefanus nan dikuwasoi dek Roh Allah, mancaliak ka langik. Inyo manampak kamuliyaan Allah, sarato manampak Isa Almasih tagak di tampaik nan bakuwaso, di subalah suwok Allah.
44007056	Stefanus bakato, ”Liyeklah, ambo manampak sarugo tabukak, nan Anak Manusia tagak di subalah suwok Allah!”
44007057	Anggota-anggota mahkamah tu mamakok talingonyo sambia ma-ariak-ariak, sudah tu, sarantak manyarang Stefanus.
44007058	Inyo tu bi manjaranjangkan Stefanus ka luwa kota, kamudian, inyo pungkangi jo batu. Urang-urang nan mancaliak sandiri kajadian tu, bi mampitaruahkan pakaiannyo kabake surang anak mudo, nan banamo Saulus.
44007059	Samantaro inyo tu bi mamungkangi Stefanus, nan Stefanus badowa kabake Tuhan, ”Oih Tuhan Isa Almasih, tarimolah roh ambo!”
44007060	Sudah tu, inyo basilutuik, sarato mamakiak jo suwaro nan kuwaik, ”Oih Tuhan, janlah ditimpokan doso kabake urang-urang ko!” Sasudah bakato nan bakcando itu, inyo pun mati. RIWAYAIK RASUL-RASUL
44008001	Sanang ati Saulus, dek karano urang lah mambunuah Stefanus. Di ari tu juwo, mako, muloilah jamaat nan di Yerusalem di-aniayo, sainggo kasadonyo urang ba-iman, salain daripado rasul-rasul, lah bakecai-kecai kian kumari di kaciyek-annyo daerah di Yudea sarato jo di Samaria.
44008002	Urang-urang nan takuik kabake Allah, bi payi mangubuakan Stefanus, sarato maratok-inyo jo ati nan sangaik ibo.
44008003	Tapi, Saulus taruih juwo ba-usawo, nak ka mambinasokan jamaat. Inyo payi dari rumah ka rumah, untuak mancari urang-urang nan ba-iman, sudah tu, inyo masuakkan ka pinjaro.
44008004	Urang-urang ba-iman nan lah bakecai-kecai tu, inyo tu bi payi kian kumari untuak mambaritokan Injil nan dari Allah tu.
44008005	Filipus payi ka suatu kota di Samaria, untuak mangabakan kabake urang-urang nan di sinan tu, tantang Rajo Panyalamaik nan dijanjikan dek Allah.
44008006	Kutiko urang-urang tu mandanga Filipus mangecek, nan inyo tu lah bi maliyek pulo mukjizat-mukjizat nan dipabuwek dek Filipus, mako, banyaklah dari inyo tu nan layi bi mamparatikan apo nan dikatokan dek Filipus.
44008007	Dek karano, lah sambuah roh-roh jahek nan mamakiak-makiak, kaluwa dari urang-urang nan kamasuak-an setan. Banyak pulo urang-urang nan lumpuah, sarato jo urang-urang nan pincang nan dicegakkan.
44008008	Mako, urang-urang di kota tu sangaik bi basukocito.
44008009	Di kota tu ado surang laki-laki nan banamo Simon, nan lah babarapo wakatu lamonyo, mambuwek urang-urang Samaria bi tapukau jo ale-mu sihienyo. Inyo mangatokan ka-bake urang-urang tu, baraso inyo adolah urang nan santiang.
44008010	Mako, kasadonyo urang di kota tu, dari nan gadang sampai ka nan ketek, bi manuruikkan inyo, sarato bi bakato, ”Urang ko adolah kakuatan Allah, nan tamusawua sabagai ’Kakuatan Nan Gadang.’ ”
44008011	Lah sangaik lamonyo, inyo mamukau urang jo kakuatan sihienyo, sainggo urang-urang tu sangaik ma-aromaik-inyo.
44008012	Tapi, Filipus tibo mambaritokan kabake urang-urang tu, tantang Injil Karajaan Allah, sarato tantang Isa Almasih, nan adolah Rajo Panyalamaik. Mako, urang-urang tu bi picayo kabake barito nan dibaritokan dek Filipus, sudah tu, inyo tu bi dipamandikan, biya laki-laki atau pun padusi.
44008013	Nan Simon sandiri lah picayo pulo. Sasudah inyo dipamandikan, inyo taruih payi manuruikkan Filipus. Dek maliyek mukjizat-mukjizat nan tajadi, mambuwek Simon tacangang-cangang.
44008014	Rasul-rasul nan di Yerusalem lah mandanga kaba, baraso urang-urang Samaria lah bi manarimo kato-kato Allah. Dek karano itu, inyo tu bi ma-utuih Petrus, sarato jo Yahya ka sinan tu.
44008015	Kutiko Petrus jo Yahya tibo di sinan tu, inyo tu bi badowa untuak urang-urang Samaria tu, supayo urang-urang tu mandapek Roh Allah,
44008016	dek karano, alun surang juwo lai inyo tu, nan lah dikuwasoi dek Roh Allah; sabauk inyo tu dipamandikan, baru ateh namo Tuhan Isa Almasih sajo.
44008017	Sudah tu, Petrus jo Yahya, bi malatakkan tangannyo kabake urang-urang Samaria tu; mako, urang-urang Samaria tu bi manarimo Roh Allah.
44008018	Kutiko Simon maliyek, baraso, dek karano tangan rasul-rasul dilatakkan kabake urang-urang tu, mako, Roh Allah dibarikan kabake urang tu. Mako, Simon mambawok pitih kabake Petrus jo Yahya,
44008019	sudah tu, inyo bakato, ”Barikan pulolah kabake ambo kuwaso nan bakcando itu, supayo, jikok tangan ambo, ambo latakkan kabake siya-siyanyo, mako, urang tu ka manarimo Roh Allah pulo.”
44008020	Tapi, Petrus manjawauk, ”Cilako-lah angkau jo pitih angkau tu! Angkau sangko pambarian Allah tu dapek dibali jo pitih?
44008021	Angkau indak punyo hak untuak sato di satiyok karajo kami, dek karano, ati angkau indak batua taradok Allah.
44008022	Dek karano itu, buwanglah mukasuik angkau nan jahek tu, sarato mintaklah kabake Tuhan, supayo Baliau ma-ampuni pikieran angkau nan jahek tu!
44008023	Dek karano ambo tawu, baraso ati angkau panuah jo parasaan bingik, sarato dipabudak dek karajo nan jahek.”
44008024	Sudah tu, Simon bakato kabake Petrus jo Yahya, ”Tolonglah mintak kabake Tuhan, supayo jan sampai tajadi andaknyo di diri ambo, apo nan angku-angku katokan tu.”
44008025	Sasudah Petrus jo Yahya man-curitokan pangalamannyo, sarato mambaritokan kato-kato Tuhan, mako, inyo tu bi babaliak ka Yerusalem. Nan di pajalanan, inyo tu bi mambaritokan Injil, di banyak kampuang-kampuang di daerah Samaria.
44008026	Kamudian, surang malekaik Tuhan bakato kabake Filipus, ”Tagaklah, sarato barangkeklah! Payilah ka arah nan ka Baruah, ka jalan nan maubuangkan Yerusalem jo Gaza.” Jalan tu, jalan nan langang.
44008027	-
44008028	Mako, Filipus barangkek. Pado wakatu itu ado surang pagawai istano Etiopia, nan sadang dalam pajalanan babaliak ka nagarinyo. Urang tu adolah surang pagawai tenggi, nan batangguang jawauk jo kasadonyo arato bando Kandake, ratu nagari Etiopia. Urang tu lah babaliak dari Yerusalem untuak ba-ibadaik kabake Allah, kiniko inyo sadang di ateh bendinyo dalam pajalanan. Samantaro inyo di ateh bendi, inyo mambaco Kitauk Nabi Yesaya.
44008029	Roh Allah bakato kabake Filipus, ”Payilah mandakek ka bendi tu.”
44008030	Mako, mandakeklah Filipus ka bendi tu, sarato tadangalah dek inyo urang tu sadang mambaco Kitauk Yesaya. Filipus batanyo kabake urang tu, ”Apokoh angku layi mangarati, tantang apo nan angku baco tu?”
44008031	Urang tu manjawauk, ”Dima pulo ambo ka mangarati, jikok indak ado urang nan ka manarangkannyo kabake ambo?” Mako, inyo ma-ajak Filipus nayiak ka ateh bendinyo, sarato duduak samo-samo jo inyo.
44008032	Ikolah ayaik-ayaik nan dibaconyo tu, ”Inyo ibaraik domba nan di-alau untuak ka didabiah, Inyo nan bak anak domba, nan indak mambebek, jikok bulunyo diguntiang, bakcando itulah, Inyo indak ka bakato agak sapatah.
44008033	Inyo di-ino sarato dipabuwek jo sacaro indak adie. Nyawo-Nyo dicabuik dari muko bumi, sainggo indak surang juwo doh urang, nan dapek mancuritokan tantang asa-usua-Nyo.”
44008034	Pagawai tenggi dari Etiopia tu bakato kabake Filipus, ”Cubolah agiah tawu kabake ambo, siya tu nan dimukasuikkan dek nabi nan manulihkan ayaik ko? Dirinyo sandiri atau urang lain?”
44008035	Mako, Filipus muloi manarangkan; inyo mamakai ayaik-ayaik nan cako tu, untuak pamangka-i, mambaritokan Injil Isa Almasih kabake pagawai tenggi tu.
44008036	Di tangah pajalanan, inyo tu sampai ka suatu tampaik nan ado ayie. Pagawai tu bakato, ”Liyeklah tu, kan ado tu ayie! Apo kurang juwo lai tu, untuak ka mampamandikan ambo?”
44008037	Filipus bakato, ”Jikok angku layi picayo jo sapanuah ati, angku buliah dipamandikan.” Pagawai tenggi dari Etiopia tu, bakato, ”Ambo picayo, Isa Almasih adolah Anak Allah.”
44008038	Mako, inyo manyuruah bendinyo tu baranti; kamudian, inyo tu baduwo, Filipus jo pagawai tu, bi turun masuak ayie, mako, Filipus mampamandikan pagawai tenggi tu.
44008039	Kutiko inyo tu bi kaluwa dari ayie, mako, Roh Allah mambawok Filipus dari tampaik tu. Pagawai tenggi dari Etiopia tu, indak manampak Filipus lai. Jo ati nan basukocito, pagawai tenggi tu manaruihkan pajalanannyo.
44008040	Indak disangko-sangko, Filipus lah sampai sajo di Asdod. Kutiko inyo manaruihkan pajalanannyo, inyo tatauk mambaritokan Injil tantang Isa Almasih, di kasadonyo kota sampai inyo tibo di Kaisarea. RIWAYAIK RASUL-RASUL
44009001	Samantaro itu, Saulus tatauk juwo mampatakuik-takuik-i, sarato nak mambunuah pangikuik-pangikuik Tuhan Isa Almasih. Inyo payi kabake imam basa,
44009002	sarato mintak surek kuwaso, untuak payi kabake pamimpin-pamimpin rumah ibadaik urang Yahudi di Damsyik, supayo, jikok tibo di sinan tu inyo basuwo jo urang-urang nan ba-iman kabake Isa Almasih, mako, inyo dapek manangkok urang-urang tu, untuak ka dibawok ka Yerusalem.
44009003	Samantaro inyo sadang manuju ka Damsyik, kutiko lah dakek jo kota tu, indak disangko-sangko ado cahayo dari langik nan mamanca di sakuliliang Saulus.
44009004	Inyo jatuah ka tanah, sudah tu, mandanga suatu suwaro nan bakato kabake inyo, ”Oih Saulus, Saulus! Baa mangko angkau ma-aniayo Ambo?”
44009005	Saulus batanyo, ”Siyakoh Angkau, Tuhan?” Suwaro tu manjawauk ’Ambo-lah Isa Almasih, nan angkau aniayo tu.
44009006	Tapi, nan kiniko tagaklah, sarato masuaklah ka kota. Tibo di sinan tu, ka di-agiah tawu kabake angkau, apo nan musti angkau pabuwek.”
44009007	Urang nan samo-samo jo Saulus tu bi takajuik, sainggo indak talok lai mangecek; dek karano, inyo tu layi bi mandanga pulo suwaro tu, tapi, inyo indak manampak doh urang nan punyo suwaro.
44009008	Mako, Saulus tagak, inyo cubo manyalangkan matonyo, tapi matonyo indak dapek lai untuak maliyek. Mako, tapasolah urang nan samo-samo jo inyo mamacikkan tangan Saulus, sambia mambimbiang inyo masuak ka Damsyik.
44009009	Salamo tigo ari, matonyo indak dapek maliyek, salamo itu pulo, inyo indak saketek juwo doh makan, atau pun minun.
44009010	Di Damsyik, ado surang pangikuik Tuhan Isa Almasih, nan banamo Ananias. Dalam suatu pangliyatan, Tuhan mangecek kabake inyo. Tuhan bakato, ”Oih Ananias!” Ananias manjawauk, ”Iyo, ambo Tuhan.”
44009011	Tuhan bakato, ”Capeklah ba-rangkek kiniko juwo. Payilah ka rumah Yudas di Jalan Luruih. Tibo di sinan, tanyokanlah urang nan banamo Saulus, nan barasa dari kota Tarsus. Urang tu sadang badowa,
44009012	sarato dalam suatu pangliyatan, inyo manampak surang laki-laki, nan banamo Ananias, tibo kabake inyo sambia malatakkan tangan ka inyo, supayo matonyo dapek maliyek baliak.”
44009013	Ananias manjawauk, ”Tuhan, lah banyak ambo mandanga kaba, nan mancuritokan tantang urang tu, nan tarutamu bana tantang karajonyo nan ma-aniayo, sarato jo ma-ajauk umaik Angkau di Yerusalem.
44009014	Kiniko inyo lah tibo pulo di siko, inyo lah mandapek ijin dari imam-imam kapalo, untuak ka manangkok kasadonyo urang nan ba-iman kabake Angkau.”
44009015	Tapi, Tuhan bakato kabake Ananias, ”Payi sajolah! Dek karano, Ambo lah mamiliah inyo, untuak ka malayani Ambo, supayo inyo mambaritokan tantang diri Ambo, kabake banso-banso lain nan indak ba-ugamo Yahudi, sarato kabake rajo-rajo, sarato kabake umaik Israel.
44009016	Ambo sandiri ka ma-agiah tawu kabake inyo, tantang sagalo kasansaroan nan musti inyo tangguangkan, dek karano di Ambo.”
44009017	Mako, Ananias payi ka rumah tu, sarato malatakkan tangannyo kabake Saulus. Ananias bakato, ”Oih Saulus sudaro ambo, Tuhan Isa Almasih nan angkau liyek di tangah jalan, kutiko angkau sadang manuju ka siko, Baliau-lah nan manyuruah ambo ka mari, supayo mato angkau bisa maliyek baliak, sarato dikuwasoi dek Roh Allah.”
44009018	Sakutiko tu juwo, ado sasuatu nan bakcando sisiak ikan, nan jatuah dari mato Saulus, sudah tu, matonyo lah bisa maliyek baliak. Mako, inyo tagak, sudah tu inyo dipamandikan.
44009019	Sasudah makan, mako, timbualah kudaraiknyo baliak. Saulus di Damsyik salamo babarapo ari, samo-samo jo pangikuik-pangikuik Isa Almasih.
44009020	Inyo lansuang payi ka rumah-rumah ibadaik, sarato muloi mambaritokan, baraso Isa Almasih tu adolah Anak Allah.
44009021	Kasadonyo urang bi tacangang mandanga tantang Saulus. Urang tu bi bakato, ”Indakkoh inyo nan lah bi mambunuahi kasadonyo urang nan picayo kabake Isa Almasih di Yerusalem? Mukasuik inyo datang ka siko, untuak ka manangkok, sarato ka mambawok pangikuik Isa Almasih kabake imam-imam kapalo!”
44009022	Tapi, Saulus batambah kuwaik pangaruahnyo. Kasadonyo bukti nan inyo kamukokan tantang Isa Almasih, sabana mayakinkan, baraso Isa Almasih itulah Rajo Panyalamaik, sainggo urang-urang Yahudi nan di Damsyik tu, indak dapek lai mambantah.
44009023	Babarapo ari kamudian, urang-urang Yahudi bi mambicarokan suatu rancana, untuak ka mambunuah Saulus.
44009024	Tapi, rancana inyo tu katawuan dek Saulus. Siang malam inyo tu bi manantikan di pintu kaporo kota, untuak ka mambunuah Saulus.
44009025	Tapi, pado suatu malam, pangikuik-pangikuik Saulus ma-imbau inyo, sudah tu, Saulus diturunkan jo sabuwah karanjang ka subaliak tembok dindiang kota.
44009026	Saulus payi ka Yerusalem, tibo di sinan tu, inyo ba-usawo nak bagabuang jo pangikuik-pangikuik Isa Almasih nan lain. Tapi, urang-urang tu bi takuik kabake inyo, dek karano urang-urang tu indak picayo, baraso inyo lah sabana-bana manjadi pangikuik Isa Almasih.
44009027	Kamudian, Barnabas datang kabake Saulus, sudah tu mambawoknyo kabake rasul-rasul. Barnabas mancuritokan kabake rasul-rasul tu, tantang baa caro Saulus manampak Tuhan di tangah jalan, sarato baa caro Tuhan mangecek kabake inyo. Barnabas mancuritokan pulo, tantang baa bana baraninyo Saulus ma-aja di Damsyik, jo namo Isa Almasih.
44009028	Mako, Saulus tingga samo-samo jo rasul-rasul tu, sarato indak takuik-takuik bakatubah dalam namo Tuhan, di kaciyek-annyo kota Yerusalem.
44009029	Inyo mangecek, sarato badebaik pulo jo urang-urang Yahudi nan babahaso Yunani, tapi, urang-urang tu ba-usawo nak ka mambunuah inyo.
44009030	Kutiko urang-urang ba-iman nan lainnyo tawu, tantang kajadian tu, mako, inyo tu mambawok Saulus ka Kaisarea, kamudian, inyo suruah taruih ka Tarsus.
44009031	Mako, kasadonyo jamaat di Yudea, di Galilea, sarato jo di Samaria, manjadi bi tanang santoso. Ditolong dek Roh Allah, disaratoi raso takuik kabake Tuhan, mako, jamaat-jamaat tu batambah kuwaik, sarato batambah banyak.
44009032	Petrus payi kian kumari ma-ngunjuangi jamaat-jamaat. Pado suatu ari inyo mangunjuangi umaik Tuhan nan tingga di Lida.
44009033	Tibo di sinan tu, inyo basuwo jo surang laki-laki, nan banamo Eneas, nan lah lumpuah, sarato indak jago-jago lai dari tampaik tiduanyo, lah salapan tawun lamonyo.
44009034	Petrus bakato kabake Eneas, ”Oih Eneas, Isa Almasih mancegakkan angkau. Jagolah, kamehilah tampaik lalok angkau.” Sakutiko itu juwo, Eneas lansuang tagak.
44009035	Kasadonyo panduduak di Lida, sarato jo di Saron, bi maliyek Eneas nan lah cegak, mako, inyo tu kasadonyo bi picayo kabake Tuhan
44009036	Di Yope ado pulo surang padusi nan banamo Tabita. Inyo adolah surang urang nan picayo kabake Isa Almasih. (Namonyo dalam bahaso Yunani iyolah Dorkas, nan aratinyo adolah ruso.) Inyo taruih mampabuwek karajo-karajo nan baiak, sarato suko manolong urang-urang nan bansaik.
44009037	Pado wakatu itu inyo sakik, sudah tu maningga. Sasudah mayiknyo dimandikan, mayiknyo tu dilatakkan di biliak nan di ateh.
44009038	Nagari Yope tu indak bara jauah doh dari Lida. Jadi, di kutiko pangikuik-pangikuik Isa Almasih nan di Yope mandanga kaba, baraso Petrus ado di Lida, mako, inyo tu bi ma-utuih urang duwo urang, untuak payi kabake Petrus, jo pasan nan bakcando iko, ”Capek-capeklah datang kamari.”
44009039	Petrus bagageh tagak, mako, inyo payi manuruikkan urang nan manjapuiknyo. Satibo inyo di Yope, inyo dibawok ka biliak nan di ateh. Kasadonyo urang-urang marando nan ado di sinan tu, bi ma-uruangi Petrus sambia manangih, sarato mampaliyekkan kabake inyo, baju-baju, sarato jo jubah-jubah nan dijayik dek Dorkas, untuak urang-urang tu samaso inyo iduik.
44009040	Petrus manyuruah kasadonyo urang tu bi kaluwa, sudah tu, inyo basilutuik sarato jo badowa. Sasudah itu inyo ma-adok ka mayik tu, sarato jo bakato, ”Oih Tabita, jagolah!” Mako, Tabita manyalangkan matonyo, nan kutiko inyo manampak Petrus, inyo duduak.
44009041	Sudah tu, Petrus mamacikkan tangan Tabita, sambia manolong inyo tagak. Kamudian, Petrus ma-imbaui urang-urang ba-iman nan ado di sinan tu, sarato jo urang-urang marando tu, sudah tu, manyarahkan Tabita nan lah iduik baliak tu, kabake urang-urang tu.
44009042	Mako pacahlah kaba tantang kajadian tu di kaciyek-annyo nagari Yope, sainggo sambuah urang nan bi picayo kabake Isa Almasih, sabagai Rajo Panyalamaik inyo tu.
44009043	Petrus, di sinan tu juwo lai babarapo ari lai, di rumah urang tukang panyamak kulik nan banamo Simon. RIWAYAIK RASUL-RASUL
44010001	Di Kaisarea ado surang laki-laki nan banamo Kornelius. Inyo adolah kumandan ”Pasukan Italia”.
44010002	Inyo adolah urang nan takuik kabake Allah, baitu pulo kasadonyo kaluarganyo ba-ibadaik kabake Allah. Inyo banyak manolong urang-urang Yahudi nan bansaik, nan inyo tatauk badowa kabake Allah.
44010003	Pado suatu ari kiro-kiro pukua tigo sanjo, inyo maliyek jo sacaro nan jaleh sangaik, dalam suatu pangliyatan, surang malekaik Allah datang, sarato ma-imbau inyo, ”Oih Kornelius!”
44010004	Kornelius mati katakuik-an, sambia mancaliak ka malekaik tu inyo bakato, ”Baa kaba angku?” Malekaik tu manjawauk, ”Dowa angkau, sarato jo ati angkau nan suko mangasiahi, lah ditarimo dek Allah, nan Allah takana jo angkau.
44010005	Nan kiniko, suruahlah urang payi ka Yope, untuak ma-imbau Simon, nan namo langkoknyo adolah Simon Petrus.
44010006	Inyo kiniko sadang manumpang di rumah urang tukang panyamak kulik, nan banamo Simon, nan tingga di tapi lauik.”
44010007	Sasudah malekaik nan mangecek jo Kornelius tu, payi, mako, Kornelius ma-imbau duwo urang pisuruah di rumahnyo, sarato jo surang saradadu pangawalnyo nan saliah.
44010008	Kornelius mancuritokan apo nan tajadi kabake urang-urang tu, sudah tu, manyuruah inyo tu payi ka Yope.
44010009	Bisuak arinyo, samantaro urang-urang tu sadang dipajalanan juwo lai, sarato lah ampia tibo di Yope, mako, Petrus nayiak ka ateh rumah untuak badowa, pado wakatu tangah ari.
44010010	Dalam pado itu paruik inyo litak sangaik, sarato niyo nak makan. Samantaro makanan sadang disadiyokan, inyo mandapek suatu pangliyatan.
44010011	Inyo manampak langik tabukak, sudah tu, ado sasuatu nan bakcando kain nan laweh bi diturunkan ka bumi, ka ampek suduiknyo, bakcando bagantuangkan nampaknyo.
44010012	Di dalamnyo, ado sagalo rupo binatang nan bakaki ampek, sagalo binatang nan manjala, sarato jo buruang-buruang liya.
44010013	Sudah tu, ado suwaro nan bakato kabake inyo, ”Oih Petrus, jagolah lai! Dabiahlah, sudah tu makanlah!”
44010014	Petrus manjawauk, ”Indak doh Tuhan! Alun ado lai ambo mamakan sasuatu nan aram, atau nan najih.”
44010015	Tapi, suwaro tu bakato pulo kabake inyo, ”Apo nan lah dinyatokan ala dek Allah, janlah angkau anggauk itu aram.”
44010016	Pangliyatan tu batukeh-tukeh sampai tigo kali, kamudian, kain tu ta-angkek ka sarugo.
44010017	Petrus tapana mamikiekan, apo arati dari pangliyatan tu. Samantaro Petrus bapikie-pikie, urang-urang nan disuruah dek Kornelius, lah tibo di rumah Simon, sarato lah tibo di adok-an pintu.
44010018	Mako, urang-urang tu bi ba-imbau, sarato jo batanyo, ”Apokoh ado tamu nan bamalam di siko, nan banamo Simon Petrus?”
44010019	Samantaro Petrus taruih juwo lai ba-usawo, untuak mangatawui apo arati dari pangliyatan tu, Roh Allah bakato kabake inyo, ”Oih Petrus, ado urang batigo nan sadang mancari angkau.
44010020	Capeklah turun ka bawah, sarato jan ragu-ragu payi jo urang-urang tu, dek karano, Aden-lah nan manyuruah inyo tu.”
44010021	Mako, Petrus turun ka bawah, sarato bakato kabake urang-urang tu, ”Ambo lah urangnyo nan angku-angku cari. Apo mukasuik angku-angku, mangko nak basuwo jo ambo?”
44010022	Inyo tu bi manjawauk, ”Kumandan Kornelius manyuruah kami kamari. Inyo adolah urang elok, sarato nan takuik kabake Allah, sarato sangaik di aromaik-i dek kasadonyo urang Yahudi. Surang malekaik Allah manyuruah inyo, untuak mamintak angku datang ka rumahnyo, dek karano, sabagai jawaukban taradok dowanyo, inyo disuruah mampicayo-i, apo nan ka angku katokan kabake inyo.”
44010023	Mako, urang-urang tu dibawok masuak dek Petrus, untuak bamalam di sinan tu. Bisuak arinyo Petrus jago, sarato payi samo-samo jo urang-urang tu. Babarapo urang ba-iman dari Yope, bi payi pulo.
44010024	Sa-ari sasudah tu, mako sampailah urang-urang tu di Kaisarea. Di sinan tu, inyo tu lah dinanti-nanti dek Kornelius, sarato jo sanak sudaronyo, sarato jo konco-konco areknyo, nan lah inyo undang.
44010025	Kutiko Petrus tibo, Kornelius datang manyambuik inyo, sarato sujuik di adok-an Petrus.
44010026	Tapi, Petrus managakkan inyo, sudah tu bakato, ”Tagaklah! Ambo ko manusia biaso pulo nyo ko.”
44010027	Samantaro mangecek jo Kornelius, Petrus masuak ka rumah. Tibo di dalam, inyo manampak urang banyak lah bi bakumpua.
44010028	Sudah tu, inyo bakato kabake urang-urang tu, ”Sudaro-sudaro sandiri tawu, baraso urang Yahudi ditagah dek atuaran ugamonyo, untuak mangunjuangi, atau ba-ubuangan jo urang-urang dari banso lain. Tapi, Allah lah ma-agiah tawu kabake ambo, baraso ambo indak buliah doh ma-anggauk urang lain najih atau aram.
44010029	Dek karano itulah mangko ambo indak manulak, di kutiko angku mamintak supayo ambo datang. Nan kiniko ambo nak niyo tawu, baa mangko angku mamintak ambo untuak datang.”
44010030	Kornelius manjawauk, ”Tigo ari nan lapeh, kiro-kiro di pukua tigo sanjo, di wakatu nan bakcando iko pulo, ambo sadang badowa di rumah. Indak disangko-sangko, lah tagak sajo surang laki-laki di adok-an ambo. Pakaiannyo bakilek bakilauan.
44010031	Inyo bakato, ’Oih Kornelius! Allah lah mampalakukan dowa angkau, sarato Baliau takana jo ati angkau nan suko mangasiahi tu.
44010032	Dek karano itu, kiniko suruahlah urang payi ka Yope, untuak manjapuik urang nan banamo Simon Petrus. Inyo sadang manompang di rumah urang tukang panyamak kulik, Simon namonyo; rumahnyo tu di tapi lauik.’
44010033	Itulah sabauknyo, mangkonyo ambo bagageh manyuruah urang untuak payi manjapuik angku. Angku iyo urang nan elok ati sangaik, sainggo namuah datang kamari. Kiniko kasadonyo kami lah bi bakumpua di siko di adok-an Allah, untuak ka mandangakan kasadonyo dari angku, apo nan disuruah katokan dek Allah kabake kami.”
44010034	Mako, Petrus bakato, ”Kiniko ambo lah sabana-bana manyadari, baraso Allah indak mampalain-lainkan urang.
44010035	Urang nan takuik kabake Allah, sarato layi mampabuwek nan bana, urang tu ka ditarimo dek Allah, biyapun inyo dari banso mano pun juwo.
44010036	Angku-angku lah tawu, isi barito nan disuruah sampaikan dek Allah kabake banso Israel barito tu adolah barito Injil tantang damai malalui Isa Almasih, nan Baliau tu adolah Tuhan kasadonyo umaik mukaluak.
44010037	Angku-angku tawu apo nan lah tajadi di kaciyek-annyo daerah Yudea, iyolah kajadian nan muloi dari Galilea, sasudah urang-urang dipamandikan bakcando nan dibaritokan dek Yahya.
44010038	Angku-angku tawu, baraso Allah lah mamiliah Isa Almasih urang Nazaret tu, sarato mambarikan kabake Baliau Roh Allah, sarato jo kuwaso. Angku-angku tawu pulo, baraso Isa Almasih tu payi kian kumari untuak babuwek baiak; Baliau mancegakkan kasadonyo urang nan dikuwasoi dek Ubilih, dek karano Allah manyaratoi Baliau.
44010039	Kami ko lah urang-urang nan lah maliyek sandiri, sagalo sasuatu nan Baliau pabuwek di nagari urang Yahudi, sarato jo di Yerusalem. Nan urang-urang tu lah manyalibkan, sarato jo mambunuah Baliau.
44010040	Tapi, di ari nan katigo, sasudah Baliau mati, Allah ma-iduikkan Baliau baliak, sarato mampaliyek-kan Baliau kabake manusia;
44010041	indak doh kabake sadonyo urang, tapi, hanyo kabake kami nan sabalunnyo lah dipiliah dek Allah, nan ka untuak manjadi sasi-sasi-Nyo: Kami lah makan minun jo Baliau, sasudah Baliau iduik baliak dari kamatian.
44010042	Nan Baliau lah manugehkan kami untuak mambaritokan Injil kabake umaik mukaluak, sarato mambari pangakuan, baraso Baliau-lah nan di-angkek dek Allah, untuak nan ka manjadi Hakim urang-urang nan iduik, sarato jo urang-urang nan lah mati.
44010043	Kasadonyo nabi-nabi lah mancuritokan tantang Baliau. Nabi-nabi tu bi mangatokan, baraso kasadonyo urang nan ba-iman kabake Isa Almasih, ka di-ampuni dosonyo, dek karano kuwaso dari Isa Almasih.”
44010044	Samantaro Petrus sadang mangecek juwo lai, mako turunlah Roh Allah, sarato manguwasoi kasadonyo urang nan sadang mandangakan barito tu.
44010045	Urang-urang Yahudi nan lah ba-iman kabake Isa Almasih, sarato nan manuruikkan Petrus sajak dari Yope, kasadonyo bi tacangang maliyek, dek karano Allah mambarikan pulo Roh-Nyo, kabake urang-urang banso lain nan indak urang Yahudi.
44010046	Dek karano urang Yahudi tu lah mandangakan, urang-urang tu mangecek jo babagai-bagai bahaso, sarato mamuji-muji kabasaran Allah. Mako, Petrus bakato,
44010047	”Liyeklah ko, urang-urang ko lah mandapek Roh Allah samo jo bakcando kito. Jadi, apokoh ado juwo lai urang, nan ka ma-alang-alangi inyo tu, untuak dipamandikan jo ayie?”
44010048	Mako, Petrus manyuruah urang-urang tu dipamandikan ateh namo Isa Almasih. Sasudah tu, urang-urang tu bi mamintak, supayo Petrus jo inyo tu dulu agak babarapo ari lamonyo. RIWAYAIK RASUL-RASUL
44011001	Rasul-rasul, sarato jo urang-urang nan ba-iman di kaciyek-annyo Yudea, lah bi mandanga, baraso urang-urang nan indak ba-ugamo Yahudi, lah bi mayakini pulo kato-kato Allah.
44011002	Kamudian, kutiko Petrus payi ka Yerusalem, urang-urang Yahudi nan lah ba-iman tu, inyo tu bi mampasalahkan Petrus.
44011003	Inyo tu bi bakato, ”Baa mangko angkau payi ka rumah urang-urang nan alun basunaik? Angkau malah makan bagai samo-samo jo inyo tu!”
44011004	Dek karano itu, Petrus manarangkan kabake urang-urang tu, kasadonyo apo nan lah tajadi, sajak dari mulo-mulo. Petrus bakato,
44011005	”Ambo sadang badowa di kota Yope, mako, ambo maliyek suatu pangliyatan. Ambo maliyek ado sasuatu nan bakcando sa-alai kain nan laweh, diturunkan dari langik, ka-ampek suduiknyo bakcando bagantuangkan nampaknyo, kamudian, kain laweh tu baranti di dakek ambo.
44011006	Kutiko ambo maliyek, mamparatikan ka dalam kain laweh tu, ambo manampak binatang-binatang nan bakaki ampek, binatang-binatang liya, binatang-binatang nan manjala, sarato jo buruang-buruang liya.
44011007	Sudah tu, ambo mandanga suwaro nan bakato kabake ambo, ’Oih Petrus, capeklah tagak! Dabiahlah tu, sarato makanlah!'
44011008	Tapi, ambo manjawauk, ’Indak doh Tuhan! Alun ado lai ambo mamakan, makanan nan aram, sarato jo nan najih.’
44011009	Tapi, suwaro tu bakato pulo baliak dari langik, ’Barang sasuatu nan lah dinyatokan ala dek Allah, janlah dikatokan aram.’
44011010	Ambo maliyek nan bakcando itu sampai tigo kali, nan akienyo, kasadonyo ta-angkek baliak ka sarugo.
44011011	Tapek di kutiko itu pulo, katigo urang nan di-utuih dari Kaisarea tibo kabake ambo, di rumah tampaik ambo bamalam.
44011012	Mako, Roh Allah manyuruah ambo, jan ragu-ragu payi jo urang-urang tu. Sudaro kito nan baranam ko pun payi pulo jo ambo ka Kaisarea, kasadonyo kami bi masuak ka rumah Kornelius.
44011013	Kamudian, Kornelius mancuritokan pulo kabake kami, baa caro inyo manampak surang malekaik, tagak di rumahnyo sarato jo bakato, ’Suruahlah urang payi ka Yope, untuak manjapuik surang laki-laki nan banamo Simon Petrus.
44011014	Inyo ka ma-agiah tawu kabake angkau, barito nan ka manyalamaikkan angkau, sarato jo kaluarga angkau.’
44011015	Di kutiko ambo muloi mangecek,” bakcando itulah Petrus manaruihkan curitonyo," Roh Allah turun kabake urang-urang tu, samo jo bakcando nan tajadi di kito dulu.
44011016	Mako, takanalah dek ambo, Tuhan panah mangatokan, ’Yahya mampamandikan urang jo ayie, tapi, angkau ka dipamandikan jo Roh Allah.’
44011017	Jadi, kiniko lah jaleh dek kito, baraso Allah mambarikan pulo kabake urang-urang nan indak ba-ugamo Yahudi tu, pambarian nan samo, bakcando nan Baliau barikan kabake kito, di wakatu kito picayo kabake Tuhan Isa Almasih. Dek karano itu, dima pulo ka mungkin ambo managah Allah!”
44011018	Sasudah mandangakan kasadonyo tu, mako, urang-urang tu indak lai bi mambantah. Malah inyo tu bi mamuji Allah. Inyo tu bi bakato, ”Jikok baitu, urang nan indak urang Yahudi pun, dibari pulo kasampatan dek Allah untuak batobaik dari doso-dosonyo, sarato mamimpin kabake iduik nan sajati!”
44011019	Sasudah Stefanus dibunuah, mako, urang-urang nan ba-iman kabake Isa Almasih muloi di-aniayo, sainggo inyo tu lah bi bakecai-kecai lari kian kumari. Ado nan lari sampai ka Fenisia, ado pulo nan sampai ka Siprus, sarato jo ka Antiokhia. Inyo tu bi mambaritokan Injil hanyo kabake urang-urang Yahudi sajo.
44011020	Tapi, di antaro urang-urang nan ba-iman tu, ado nan barasa dari Siprus, sarato jo Kirene, ado pulo urang-urang nan bi payi ka Antiokhia, kabake urang-urang nan indak ba-ugamo Yahudi, untuak mambaritokan Injil tantang Isa Almasih.
44011021	Kuwaso Tuhan manyaratoi urang-urang tu, sainggo sambuah urang nan bi picayo, sarato manyarahkan diri kabake Tuhan.
44011022	Sagalo curito tantang kajadian-kajadian ko, sampai pulo kabake jamaat di Yerusalem. Mako, inyo tu bi ma-utuih Barnabas ka Antiokhia.
44011023	Kutiko Barnabas lah tibo di sinan tu, sarato lah maliyek, baa bana Allah sangaik mambarakaik-i urang-urang tu, mako, inyo sangaik basukocito. Sudah tu, inyo mintak kabake urang-urang tu, supayo sabana-bana tuluih kabake Tuhan jo sapanuah ati.
44011024	Barnabas ko adolah urang nan elok ati, sarato dikuwasoi dek Roh Allah, nan imannyo kabake Tuhan indak talok di-ungkik, sainggo sambuah urang nan dibawok manjadi pangikuik Tuhan.
44011025	Kamudian, Barnabas payi ka Tarsus untuak manamui Saulus.
44011026	Sasudah batamu jo Saulus, mako, inyo mambawok Saulus ka Antiokhia, sarato satawun panuah inyo tu bi bakumpua jo jamaat nan di sinan tu, sambia ma-aja banyak urang. Di Antiokhia tu lah nan partamu kalinyo, urang-urang nan ba-iman kabake Isa Almasih tu, dinamokan urang-urang Kristen.
44011027	Pado maso itu ado babarapo urang nabi, datang dari Yerusalem ka Antiokhia.
44011028	Salah surang di antaronyo banamo Agabus. Dek karano garakkan dari Roh Allah, mako inyo banubuwaik, baraso di muko bumi ko ka tajadi musin lapa nan sangaik padiah. (Nubuwaik tu iyo sabana-bana tajadi di kutiko Kaisar Klaudius mamarentah.)
44011029	Mako, kasadonyo pangikuik Isa Almasih tu, samupakaik untuak mangirin sumbangan kabake sudaro-sudaro nan tingga di Yudea; satiyok-tiyok inyo mangirin sabarapo nan talok dek inyo.
44011030	Nan lah disupakaik-i tu di-ujuikkan juwo, mako, Barnabas sarato jo Saulus, di-utuih untuak ma-antakan sumbangan tu kabake pamimpin-pamimpin jamaat. RIWAYAIK RASUL-RASUL
44012001	Kiro-kiro pado wakatu itu, Rajo Herodes muloi batindak kareh kabake anggota-anggota jamaat.
44012002	Inyo mamarentahkan, supayo Yakobus karek-an Yahya dipancuang jo padang.
44012003	Kutiko Herodes tawu, baraso tindakkannyo tu manyanangkan ati urang-urang Yahudi, mako, inyo lanjuikkan tindakkannyo; inyo manyuruah urang pulo untuak manangkok Petrus. Kajadian tu tajadi di kutiko Ari Rayo Roti Indak Baragi.
44012004	Sasudah Petrus ditangkok, inyo dimasuakkan ka pinjaro. Ampek regu saradadu nan ditugehkan untuak manjago Petrus di sinan tu, — satiyok-tiyok regu ado ampek urang anggotanyo. Sasudah ari rayo Paskah, barulah Herodes ka ma-adieli Petrus di adok-an urang nan banyak.
44012005	Jadi, Petrus ditahan di pinjaro; tapi, nan anggota-anggota jamaat, taruih juwo badowa kabake Tuhan jo sacaro basungguah-sungguah, untuak mandowakan Petrus.
44012006	Di malam sabalun Herodes ka mambawok Petrus ka adok-an urang nan banyak, di kutiko itu Petrus lalok bakabek, jo duwo buwah pilanggu, di antaro duwo urang saradadu panjago. Di pintu pinjaro, panjago-panjago nan lain sadang bi tagak pulo manjago.
44012007	Indak disangko-sangko, lah tagak sajo malekaik Tuhan di sinan tu, sarato ado cahayo nan mamanca di biliak pinjaro tu. Malekaik tu manggoyak-goyakkan badan Petrus, sampai inyo tasintak. Sudah tu, malekaik tu bakato, ”Oih, capeklah jago!” Sakutiko tujuwo, jatuahlah rantai basi nan di tangan Petrus.
44012008	Sasudah tu, malekaik tu bakato, ”Kanakkanlah baju angkau, sarato kabekkanlah tali tarompa angkau.” Mako, Petrus manganakkan bajunyo, sarato mangabekkan tali tarompanyo. Kamudian, malekaik tu bakato pulo, ”Kanakkanlah jubah angkau, sarato turuikkanlah ambo.”
44012009	Mako, Petrus manuruikkan malekaik tu kaluwa dari pinjaro. Tapi, Petrus indak manyadari doh, baraso, apo nan sadang dipabuwek dek malekaik tu, adolah sasuatu nan sabana-bana tajadi. Petrus manyangko itu hanyo suatu pangliyatan.
44012010	Pado wakatu inyo tu lah malampaui tampaik urang manjago nan partamu, sarato jo nan kaduwo, mako, inyo tu tibo di pintu basi, nan manuju ka kota. Pintu basi tu tabukak jo sacaro sandirinyo, sudah tu, inyo tu bi kaluwa, sarato bajalan malalui sabuwah lorong. Indak tarago tawu, malekaik tu lah maninggakan Petrus.
44012011	Sasudah tu, barulah Petrus manyadari, apo nan lah tajadi di dirinyo, mako, inyo bakato, ”Kiniko ambo lah tawu, baraso Tuhan batua-batua lah ma-utuih malekaik-Nyo, untuak ka malapehkan ambo dari kuwaso Herodes, sarato dari sagalo sasuatu nan ka dipabuwek, dek banso Yahudi kabake ambo.”
44012012	Baru Petrus lah manyadari ka-adaan tu, mako, inyo payi ka rumah Maryam, mandeh dek Yahya, nan dinamokan pulo Markus. Di sinan tu banyak urang bi bakumpua, sarato sadang bi badowa.
44012013	Petrus manokok pintu nan sabalah kaluwa, mako, tibolah surang pisuruah padusi nan banamo Rode, mambukakkan pintu.
44012014	Inyo lansuang tawu jo suwaro Petrus. Dek karano kagadangan ati, inyo bagageh babaliak masuak, inyo indak jadi doh mambukakkan pintu, sudah tu, ma-agiah tawu kabake urang-urang nan di sinan tu, baraso Petrus ado di luwa.
44012015	Urang-urang tu bi bakato, ”Akau lah gilo ko.” Tapi, nan si Rode basikareh juwo, baraso Petrus iyo sabana-bana ado di luwa. Mako, urang-urang tu bi bakato, ”Malekaiknyo tu nan tibo!”
44012016	Samantaro itu, nan Petrus taruih juwo manokok-nokok pintu. Mako, kutiko urang-urang tu mambukakkan pintu, sarato bi maliyek Petrus, inyo tu bi tacangang sangaik.
44012017	Petrus ma-agiah kode jo tangannyo, supayo urang-urang tu bi tanang, kamudian, baru inyo mancuritokan, baa caronyo Tuhan mambawok inyo kaluwa dari pinjaro. Sudah tu inyo bakato, ”Agiah tawu lah ko kabake Yakobus, sarato jo sudaro-sudaro nan lain bagai.” Sasudah tu Petrus barangkek dari tampaik tu, sarato payi ka tampaik nan lain.
44012018	Bisuak paginyo, ebohlah kasadonyo saradadu panjago. Inyo tu bi tapana sangaik, dek mamikiekan kajadian nan lah tajadi taradok Petrus.
44012019	Sudah tu, Herodes manyuruah urang untuak mancari Petrus, tapi inyo indak basuwo. Mako, Herodes mamarentahkan, supayo saradadu-saradadu panjago tu dipareso, sudah tu dibunuah. Sasudah tu, Herodes barangkek dari Yudea, sarato ado babarapo lamo, inyo di Kaisarea.
44012020	Herodes bangih sangaik kabake urang Tirus, sarato jo urang Sidon. Dek karano itu, urang-urang tu basamo-samo bi mangadauk kabake Herodes. Mulo-mulo inyo tu bi mambujuak Blastus, nan mangapalo-i istano Herodes, sainggo inyo bapiyak kabake urang-urang tu. Kamudian, inyo tu bi payi mangadauk ka Herodes, sudah tu mintak badamai, dek karano bahan makanan di nagari inyo tu, bagantuang ka nagari Herodes.
44012021	Pado suatu ari nan lah ditantukan, Herodes manganakkan pakaian kabasarannyo, sudah tu, inyo duduak di kurisi karajaan, sarato muloi bapidato di adok-an rakyaik.
44012022	Rakyaik nan sadang mandangakan pidato tu, basorak-sorak, ”Iko adolah suwaro dewa, indak suwaro manusia doh ko!”
44012023	Sakutiko tu juwo malekaik Tuhan manampa Herodes, dek karano inyo indak ma-aromaik-i Allah. Herodes dimakan dek ulek, sudah tu mati.
44012024	Mako, kato-kato Allah samakin tasebar kian kumari, sarato batambah banyak didanga urang.
44012025	Sasudah Barnabas jo Saulus manyalasaikan tugehnyo, mako, inyo tu babaliak ka Yerusalem, sarato mambawok Yahya Markus samo-samo jo inyo tu. RIWAYAIK RASUL-RASUL
44013001	Di dalam jamaat di Antiokhia, ado nabi-nabi, sarato jo guru-guru, iyolah Barnabas, Simeon, nan bagala si Itam, Lukius dari Kirene, Menahem nan digadangkan samo-samo jo Rajo Herodes, sarato jo Saulus.
44013002	Kutiko urang-urang tu sadang ba-ibadaik kabake Tuhan, sarato jo bapuwaso, mako, Roh Allah bakato kabake inyo tu, ”Piliahlah Barnabas, sarato jo Saulus, nan sangajo untuak Den, supayo inyo tu bi mangarajokan, karajo nan lah Den tantukan untuak inyo tu.”
44013003	Sasudah bapuwaso sarato jo badowa, inyo tu bi malatakkan tangan kabake Barnabas, sarato jo Saulus, sudah tu, ma-utuih kaduwo urang tu.
44013004	Dek karano di-utuih dek Roh Allah, mako, Barnabas jo Saulus payi ka Seleukia. Dari sinan tu inyo tu balayie ka pulau Siprus.
44013005	Kutiko sampai di Salamis, inyo tu bi mambaritokan kato-kato Allah, di rumah-rumah ibadaik urang Yahudi.Yahya Markus manolong inyo dalam pajalanan inyo tu.
44013006	Kaciyek-annyo pulau tu dijalani dek inyo tu, sampai ka Pafos. Di sinan tu, inyo tu basuwo jo surang urang Yahudi, nan banamo Baryesus. Inyo adolah tukang sihie, nan mangaku sabagai nabi.
44013007	Sergius Paulus, gubenur pulau tu, adolah konco arek tukang sihie tu. Gubenur tu adolah urang nan cadiak sarato bijaksano. Inyo mamanggie Barnabas jo Saulus, dek karano inyo niyo mandanga kato-kato Allah.
44013008	Tapi, Barnabas jo Saulus, di-alang-alangi dek Elimas nan tukang sihie tu, dek karano Elimas, (itulah namonyo dalam bahaso Yunani) ba-usawo supayo gubenur tu, jan sampai picayo kabake Isa Almasih.
44013009	Tapi Saulus — nan dinamokan pulo Paulus, — inyo dikuwasoi dek Roh Allah, inyo mancaliak ka si tukang sihie tu,
44013010	inyo bakato, ”Oih pangicuah, anakjahanam! Wa-ang musuah sagalo nan baiak. Baa mangko wa-ang indak namuah baranti marusak rancana Allah untuak manyalamaikkan manusia?
44013011	Kiniko liyeklah, Tuhan ka ma-ukun wa-ang! Mato wa-ang ka buto, sainggo wa-ang indak dapek lai maliyek cahayo matoari untuak samantaro wakatu.” Sakutiko tu juwo, Elimas marasokan ado kabuik itam nan manyawok-i matonyo, sainggo tapasolah inyo bajalan maresek-resek, mancari urang nan ka mambimbiang inyo.
44013012	Kutiko gubenur tu maliyek, apo nan lah tajadi, mako, inyo picayo kabake Isa Almasih; dek karano, inyo tacangang sangaik taradok ajaran Tuhan.
44013013	Dari Pafos, Paulus sarato jo kanti-kantinyo, balayie ka Perga di Pamfilia. Tibo di sinan tu, Yahya Markus maninggakan inyo tu, sudah tu, babaliak ka Yerusalem.
44013014	Dari Perga, inyo tu bi manaruihkan pajalanan ka Antiokhia di Pisidia, kamudian, di ari Sabat, inyo tu bi payi ka rumah ibadaik, sudah tu, bi duduak di sinan tu.
44013015	Sasudah Kitauk Musa, sarato jo Kitauk Nabi-nabi dibacokan, mako, pamimpin-pamimpin rumah ibadaik tu, manyuruah urang bi batanyo kabake Paulus, sarato jo kanti-kantinyo, ”Sudaro-sudaro, jikok sudaro mampunyoi sasuatu nasiyaik untuak urang-urang ko, mako, sampaikanlah nasiyaik tu.”
44013016	Mako, Paulus tagak, sudah tu, ma-agiah kode jo tangannyo, kamudian bakato, ”Sudaro-sudaro ambo banso Israel, sarato jo kasadonyo sudaro-sudaro nan lainnyo di siko, nan bi patuah kabake Allah! Cubolah dangakan nan ambo katokan ko:
44013017	Allah banso Israel lah mamiliah niniak muyang kito, sarato lah manjadikan banso ko manjadi banso nan gadang, samaso inyo tu bi tingga di Mesir sabagai urang asiang. Kamudian, jo kuwaso-Nyo nan kuwaik, Allah mambawok inyo tu kaluwa dari Mesir.
44013018	Allah basaba taradok laku parangai inyo tu, salamo ampek puluah tawun di padang gurun.
44013019	Tujuah banso lah dipunahkan dek Allah di tanah Kanaan. Sudah tu, Baliau mambagi-bagikan tanah tu kabake banso Israel, supayo tanah tu manjadi miliak inyo tu.
44013020	Kasadonyo tu tajadi salamo labiah kurang [ 450 ] tawun. Sasudah tanah Kanaan tu dibagi-bagi, mako, Allah mambarikan hakim-hakim untuak banso Israel. Hakim nan tarakir iyolah Nabi Samuel.
44013021	Kamudian, banso Israel mamintak surang rajo. Mako, Allah mambarikan kabake inyo tu Saul, anak Kis dari suku Benyamin, nan ka manjadi rajo inyo tu salamo ampek puluah tawun.
44013022	Sasudah Allah manurunkan Saul dari kaduduakkannyo, mako, Allah ma-angkek Daud manjadi rajo banso Israel. Sarato ikolah nan dikatokan dek Allah tantang Daud, ’Lah tasuwo dek Waden si Daud anak si Isai, inyo lah urang nan manyanangkan ati Den. Inyolah urang nan ka ma-ujuikkan apo nan kahandak-Den.’
44013023	Dari katurunan Daud itulah, Allah manyadiyokan surang Rajo Panyalamaik untuak banso Israel, bakcando nan lah Baliau janjikan. Mako, Isa Almasih tu lah, nan Rajo Panyalamaik tu.
44013024	Sabalun Isa Almasih mamuloi tugeh-Nyo, mako, Yahya lah manyarukan kabake urang-urang Israel, supayo inyo tu bi batobaik dari doso-doso inyo tu, sarato dipamandikan.
44013025	Manjalang di akie karajonyo, Yahya bakato kabake urang nan banyak, ’Siyakoh ambo ko manuruik pandapek angkau? Indak ambo ko doh, Baliau nan angkau nanti-nanti. Katawuilah, Baliau tu kudian datangnyo dari ambo; tapi, untuak ka mambukak tarompa Baliau sajo, ambo ko urang nan indak patuik.’
44013026	Sudaro-sudaro katurunan Ibrahim, sarato jo kasadonyo Sudaro-sudaro nan lainnyo di siko, nan bi patuah kabake Allah! Allah lah mangirin kaba kasalamaiktan kabake kito;
44013027	tapi, dek karano urang-urang nan tingga di Yerusalem, sarato jo pamimpin-pamimpin inyo tu, indak bi tawu, baraso Isa Almasih tu lah nan Panyalamaik tu. Inyo tu indak bi mangarati, tantang ajaran nabi-nabi nan dibacokan di satiyok ari Sabat, sainggo inyo tu bi ma-ukun Isa Almasih. Tapi, dek karano inyo tu bi mampabuwek nan bakcando itu, mako, basuwoanlah apo nan lah dinubuwaikkan dek nabi-nabi.
44013028	Biyapun urang-urang tu indak bi manamukan sasuatu kasalahan di diri Isa Almasih, nan manjadikan Baliau patuik di-ukun jo ukunan mati, tapi, nan inyo tu tatauk juwo bi mamintak kabake Pilatus, supayo Isa Almasih dibunuah.
44013029	Baru lah salasai kasadonyo dikarajokan dek urang-urang tu, apo nan lah tatulih di Alkitauk tantang Isa Almasih, mako, inyo tu manurunkan mayik Baliau dari ateh kayu salib, sudah tu inyo antakan masuak kubuaran.
44013030	Tapi, Allah ma-iduikkan Baliau baliak, sasudah Baliau mati.
44013031	Kamudian, ado babarapo ari lamonyo, Baliau tibo baliak manampakkan diri, kabake urang-urang nan samo-samo jo Baliau datang dari Galilea ka Yerusalem. Urang-urang tu lah kiniko nan manjadi sasi tantang Baliau kabake banso Israel.
44013032	Jadi, nan kiniko kami manyampaikan Kaba Baiak tu kabake angku-angku: Iyolah, Kaba Baiak nan lah dijanjikan dek Allah kabake niniak muyang kito,
44013033	nan Kaba Baiak tu lah di-ujuikkan dek Allah kabake kito, di kutiko Baliau ma-iduikkan Isa Almasih baliak, sasudah Baliau mati. Dek karano, di kitauk Zabur nan kaduwo ado tatulih, ’Angkau-lah Anak-Den, di ari ko Waden lah manjadi Bapak Angkau.’
44013034	Allah lah ma-iduikkan Baliau baliak, sasudah Baliau mati. Nan kiniko Baliau indak lai ka mangalami kamatian di dalam kubua. Tantang parkaro itu, Allah lah mangatokan, ’Aden ka mambarikan kabake Angkau, janji suci nan lah musti ka ditapek-i, nan lah Den janjikan kabake Daud.’
44013035	Baitu pulo dalam ayaik nan lain dikatokan, ’Angkau indak ka mampadiyakan, Pisuruah Angkau nan tuluih ati tu, mambusuak di dalam kubua.’
44013036	Daud lah mati, sarato lah dikubuakan pulo samo-samo jo niniak muyangnyo, sasudah inyo mangarajokan, apo nan disuruah karajokan dek Allah kabake inyo. Mayik Daud pun lah cayie, lah abih kasadonyo.
44013037	Tapi, nan Isa Almasih, nan lah di iduikkan baliak dek Allah sasudah mati, nan Isa Almasih tu, indak ka cayie doh.
44013038	-
44013039	Dek karano itu Sudaro-sudaro, angkau musti bi tawu andaknyo, baraso malalui Isa Almasih tu, barito tantang pangampunan doso dibaritokan kabake angkau; angkau musti tawu, baraso, satiyok urang nan ba-iman kabake Isa Almasih, dilapehkan dari sagalo doso, nan indak bisa di-apuihkan, jo sacaro mangarajokan parentah-parentah Allah nan disampaikan dek Musa.
44013040	Itulah sabauknyo, mangko angkau musti sabana-bana bi mamparatikan, jan sampai tajadi di diri angkau, apo nan tatulih di kitauk nabi-nabi,
44013041	’Paratikanlah elok-elok, oih angkau urang-urang nan suko ma-ino! Angkau ka bi tacangang, sudah tu bi mati! Dek karano di jaman kiniko, Aden sadang mampabuwek sasuatu, nan angkau sandiri, indak ka bi mampicayo-inyo, biyapun ado urang nan manarangkannyo kabake angkau.’ ”
44013042	Kutiko Paulus jo Barnabas barangkek dari rumah ibadaik tu, mako, urang-urang nan di sinan tu bi mamintak, supayo inyo tu datang baliak di ari Sabat nan ka tibo, untuak manarangkan labiah lanjuik tantang sagalo parkaro tu.
44013043	Sasudah urang-urang tu bi kaluwa dari rumah ibadaik tu, mako, banyak urang Yahudi, sarato jo urang banso lain nan ba-ugamo Yahudi, nan bi manuruikkan Paulus jo Barnabas. Mako, rasul-rasul tu manasiyaik-i inyo tu, supayo inyo tu tatauk basanda hanyo kabake rahmaik Allah.
44013044	Di ari Sabat nan sasudah tu, ampia kasadonyo urang di kota tu nan bi tibo, untuak mandangakan kato-kato Tuhan.
44013045	Kutiko maliyek urang nan banyak tu, mako, urang-urang Yahudi sakik bana atinyo. Inyo tu bi ma-ino Paulus, sarato mambantah kasadonyo apo nan dikatokan dek Paulus.
44013046	Tapi, nan Paulus jo Barnabas, jo sacaro labiah barani inyo mangecek jo taruih tarang. Inyo tu bi bakato, ”Nan kato-kato Allah, iyo musti disampaikan kabake angkau dulu. Tapi, dek karano angkau indak namuah manarimonyo, ba-arati angkau lah manantukan sandiri, baraso angkau indak patuik manarimo iduik sajati nan kaka. Jadi nan kiniko, kami ka barangkek hanyo lai, kami ka payi kabake banso nan lain.
44013047	Dek karano, ikolah parentah Tuhan kabake kami; Tuhan lah mangatokan, ’Aden lah manantukan kalian, untuak ka manjadi cahayo tarang, untuak urang banso lain, nan indak urang Yahudi, supayo kalian mambawok kaba kasalamaiktan, untuak umaik mukaluak di muko bumi ko.’ ”
44013048	Baru mandanga nan bakcando itu, urang-urang banso lain nan indak urang Yahudi, sanang bana atinyo, mako, inyo tu bi mamuliekan kato-kato Tuhan. Baitu pulo urang-urang nan lah ditantukan dek Allah, untuak mandapek iduik sajati nan kaka, inyo tu pun bi picayo.
44013049	Kato-kato Tuhan lah tabarito kian kumari di kaciyek-annyo daerah tu.
44013050	Tapi, pamimpin-pamimpin kota tu, sarato jo urang-urang padusi nan takamuko, nan bi takuik kabake Allah, di-ujah dek urang-urang Yahudi. Inyo tu bi mambuwek pamusuahan taradok Paulus jo Barnabas, sarato bi ma-usie kaduwo urang tu dari daerah tu.
44013051	Mako, rasul-rasul tu mangipehkan abu nan lakek di kaki inyo tu, di adok-an urang-urang tu sabagai paringektan, sudah tu, inyo bi payi ka Ikonium.
44013052	Pangikuik-pangikuik nan di Antiokhia sabana bi basukocito, sarato dikuwasoi dek Roh Allah. RIWAYAIK RASUL-RASUL
44014001	Tibo di Ikonium, Paulus jo Barnabas basuwo pulo jo masalah nan bakcando dulu. Inyo tu bi payi pulo ka rumah ibadaik urang Yahudi, inyo tu bi mangecek pulo bakcando nan talah sudah, sainggo banyak urang Yahudi, sarato jo urang nan indak Yahudi, nan bi picayo kabake Isa Almasih.
44014002	Tapi, urang-urang Yahudi nan indak namuah picayo, inyo tu bi ma-asuang-i urang nan indak urang Yahudi, sainggo urangurang tu jajok kabake urang nan ba-iman kabake Isa Almasih.
44014003	Dek karano itu, Paulus jo Barnabas agak lamo di sinan tu. Inyo tu jo sacaro barani babicaro tantang Tuhan. Mako, Tuhan pun manyatokan pulo kuwaso-Nyo, baraso, barito tantang kasiah Tuhan nan dikabakannyo tu, iyo sabana-bana batua; Tuhan mambarikan kuwaso kabake inyo tu untuak bi mampabuwek mukjizat-mukjizat, sarato jo sagalo parkaro nan luwa biaso.
44014004	Tapi, panduduak kota tu, bi balawan sasamo inyo; ado nan bapiyak kabake urang-urang Yahudi, ado pulo nan bapiyak kabake rasul-rasul.
44014005	Mako, urang-urang Yahudi, sarato jo pamimpin-pamimpinnyo, samo-samo jo urang-urang nan indak urang Yahudi, bi basupakaik untuak ka manangani, sarato ka mamungkangi rasul-rasul tu jo batu.
44014006	Tapi, rasul-rasul tu tawu, jo rancana urang-urang tu, mako, inyo tu bi ma-inda ka Listra, sarato jo ka Derbe, iyolah kota-kota di Likaonia, sarato ka daerah di sakuliliangnyo.
44014007	Tibo di sinan tu, inyo tu bi mambaritokan Injil pulo.
44014008	Di Listra ado surang laki-laki, nan kakinyo lah lumpuah sajak dari layienyo, sainggo inyo alun panah bisa bajalan, dek karano kakinyo sangaik lamah.
44014009	Urang tu duduak di sinan tu mandangakan Paulus mangecek. Paulus maliyek baraso urang tu picayo, nan dek karano itu urang tu dapek dicegakkan. Paulus mancaliak kabake urang tu,
44014010	jo suwaro nan kuwaik Paulus bakato, ”Tagaklah jo kaki angkau!” Mako, urang tu manggalosang tagak, sudah tu inyo bajalan.
44014011	Kutiko urang nan banyak lah maliyek, apo nan dipabuwek dek Paulus, mako, inyo tu bi basorak dalam bahaso Likaonia, ”Dewa-dewa lah turun ka dunie dalam ujuik manusia.”
44014012	Mako, inyo tu bi manamokan Barnabas Zeus, nan Paulus inyo namokan Hermes, dek karano inyolah nan mangecek.
44014013	Imam dewa Zeus, nan kuilnyo talatak di adok-an kota, tibo mambawok babarapo ikua jawi jantan, sarato jo karangan bungo ka pintu kaporo kota. Inyo nak sato pulo samo jo urang nan banyak tu, untuak mampasambahkan karoban kabake rasul-rasul.
44014014	Kutiko Barnabas jo Paulus ma-ndanga, apo nan nak ka dipabuwek dek urang-urang tu, mako, inyo balari ka tangah-tangah urang nan banyak tu, sambia mancabiak-i bajunyo, sarato jo ma-ariak,
44014015	”Oih angkau kasadonyo, baa mangko angkau pabuwek nan bakcando iko? Kami ko manusia biaso pulo nyo ko, samo jo bakcando angkau! Kami datang kamari untuak mambaritokan Injil kabake angkau, supayo angkau ma-antikan karajo-karajo nan indak bapayidah, sarato datanglah kabake Allah nan iduik, nan manjadikan langik jo bumi, sarato lauik jo sagalo isinyo.
44014016	Pado maso nan lampau, Allah mampadiyakan sajo banso-banso iduik manuruik sasuko atinyo surang-surang.
44014017	Tapi, Allah indak lupo doh mambari tando-tando, tantang adonyo diri-Nyo, iyolah jo sacaro babuwek baiak. Baliau manurunkan ujan dari langik, Baliau mambari asie tinaman pado musinnyo, untuak angkau. Baliau manyadiyokan makanan untuak angkau, nan ati angkau disanangkan pulo.”
44014018	Tapi, jo kato-kato nan bakcando itu pun, sulik juwo lai dek rasul-rasul tu managahkan urang-urang tu, untuak mampasambahkan karoban kabake inyo tu.
44014019	Babarapo urang Yahudi nan datang ka Listra dari Antiokhia di Pisidia, sarato nan dari Ikonium, inyo tu bi mampangaruahi urang nan banyak tu, sainggo urang banyak tu bapiyak kabake inyo tu. Urang-urang tu mamungkangi Paulus jo batu, kamudian, inyo irik kaluwa kota. Inyo tu bi manyangko Paulus lah mati,
44014020	tapi, di kutiko urang-urang ba-iman bi tagak di sakuliliang Paulus, inyo tasintak, mako babaliaklah inyo ka kota. Bisuak arinyo inyo barangkek ka Derbe, samo-samo jo Barnabas.
44014021	Di Derbe Paulus jo Barnabas mambaritokan Injil, sambuah urang nan manjadi picayo kabake Isa Almasih. Sasudah tu, inyo tu babaliak ka Listra, kamudian ka Ikonium, sudah tu ka Antiokhia di Pisidia.
44014022	Di kota-kota tu, inyo tu bi manguwaikkan ati pangikuik-pangikuik Isa Almasih, sarato mambari nasiyaik kabake urang-urang tu, supayo tatauk taguah ba-iman kabake Isa Almasih. ”Sambuah parasaian nan ka ditangguangkan dulu, sabalun kito marasokan sukocito Karajaan Allah, ” bakcando itulah rasul-rasul tu, mambari pangajaran kabake pangikuik-pangikuik Isa Almasih nan di kota-kota tu.
44014023	Di satiyok-tiyok jamaat, Paulus jo Barnabas ma-angkek pamimpin-pamimpin, untuak jamaat-jamaat tu. Sudah tu, jo sacaro badowa, sarato jo bapuwaso, inyo tu bi manyarahkan pamimpin-pamimpin tu kabake Tuhan nan inyo tu picayo-i.
44014024	Sasudah tu, Paulus jo Barnabas manaruihkan pajalanan, inyo tu bi malalui daerah Pisidia, sarato taruih ka Pamfilia.
44014025	Sasudah inyo tu bi mambaritokan kato-kato Allah di Perga, mako, inyo tu payi ka Atalia.
44014026	Dari sinan tu, inyo tu balayie baliak ka Antiokhia. Itulah kota tampaik inyo tu dulu, disarahkan kabake rahmaik Allah, supayo inyo tu bi mangarajokan karajo, nan kiniko lah disalasaikan dek inyo tu.
44014027	Kutiko lah tibo di Antiokhia, inyo tu bi mangumpuakan urang-urang dari jamaat tu, sudah tu, inyo tu bi mancuritokan kasadonyo, apo nan lah dipabuwek dek Allah malalui inyo tu. Inyo tu bi mancuritokan pulo, tantang baa caronyo Allah lah mambukak jalan, supayo urang-urang nan indak urang Yahudi, bi picayo kabake Isa Almasih.
44014028	Lamo juwo Paulus jo Barnabas, bi tingga samo-samo jo urang-urang ba-iman nan di kota tu. RIWAYAIK RASUL-RASUL
44015001	Babarapo urang dari Yudea bi tibo ka Antiokhia, sarato ma-ajakan nan bakcando iko, kabake urang-urang ba-iman nan di Antiokhia tu, jikok inyo tu indak disunaikkan manuruik paratuaran Musa, inyo indak dapek doh disalamaikkan.
44015002	Paulus jo Barnabas manantang kareh pandapek urang-urang tu. Akienyo disupakaik-ilah, supayo Paulus jo Barnabas, sarato jo babarapo urang nan dari Antiokhia tu, payi ka Yerusalem untuak mambicarokan masalah tu jo rasul-rasul sarato jo pamimpin-pamimpin nan di sinan tu.
44015003	Jamaat nan di Antiokhia payi ma-antakan urang-urang tu sampai kaluwa kota, kamudian, inyo tu bi taruih ka Fenisia, sarato jo Samaria. Tibo di sinan, inyo tu mancuritokan, baa caronyo urang-urang nan indak urang Yahudi, lah bi manyarahkan diri kabake Allah. Barito tu sangaik manggadangkan ati urang-urang ba-iman nan di sinan tu.
44015004	Kutiko inyo tu sampai di Yerusalem, inyo tu disambuik jo sacaro elok dek jamaat, sarato dek rasul-rasul, sarato dek pamimpin-pamimpin. Mako, inyo tu mancuritokan kabake urang-urang tu, tantang kasadonyo, apo nan lah dipabuwek dek Allah malalui inyo tu.
44015005	Tapi, babarapo urang dari golongan Farisi, nan lah ba-iman, bi tagak sambia bakato, ”Urang-urang banso lain nan lah ba-iman tu, inyo musti disunaikkan, sarato diwajibkan ma-ikuik-i paratuaran Musa.”
44015006	Mako, rasul-rasul, sarato jo pamimpin-pamimpin bi bakumpua, untuak mambicarokan masalah tu.
44015007	Sangaik lamonyo urang-urang tu mamparundiangkan. Akienyo tagaklah Petrus sambia bakato, ”Sudaro-sudaro! Angku-angku sandiri tawu, baraso sajak dari samulo, Allah lah mamiliah ambo di antaro kito kasadonyo, untuak ka mangabakan Injil kabake urang-urang nan indak urang Yahudi, supayo Kaba Baiak tu sampai kabake inyo tu, supayo inyo tu manjadi urang nan ba-iman pulo.
44015008	Allah nan mangatawui isi ati manusia, lah ma-agiah tawu, baraso Baliau manarimo urang-urang nan indak urang Yahudi tu. Allah lah manyatokan, jo sacaro Baliau mambarikan Roh-Nyo kabake urang-urang tu, samo jo bakcando nan Baliau barikan kabake kito.
44015009	Allah indak mampalainkan doh, antaro kito jo urang-urang tu. Baliau lah manyucikan ati urang-urang tu, dek karano inyo tu bi picayo.
44015010	Jikok baitu, baa mangko kiniko angku-angku nak malawan kahandak Allah, jo sacaro mambarikan baban nan barek kabake pangikuik-pangikuik nan baru ko, padohal di niniak muyang kito, sarato dek kito sandiri, indak talok doh mamikuanyo?
44015011	Sabaliaknyo, dek karano kito ba-iman, mangkonyo kito disalamaikkan, dek karano raso ibo dari Tuhan Isa Almasih; baitu pulo kabake urang-urang tu.”
44015012	Mako bi ta-anoklah kasadonyo urang nan bi bakumpua di sinan tu. Kamudian, inyo tu bi mandangakan Barnabas jo Paulus, mancuritokan baliak kasadonyo mukjizat, sarato jo sagalo parkaro nan luwa biaso, nan lah dipabuwek dek Allah malalui inyo tu, di tangah-tangah banso lain nan indak urang Yahudi.
44015013	Sasudah inyo tu salasai mangecek, mako, Yakobus bakato, ”Oih Sudaro-sudaro! Cubolah dangakan ambo mangecek.
44015014	Simon lah manarangkan kabake kito, baa sabarmulonyo Allah ma-arahkan paratian-Nyo kabake urang-urang nan indak urang Yahudi, nan mukasuik-Nyo adolah untuak mamiliah urang-urang nan lain, ka manjadi umaik-Nyo.
44015015	Itu sasuwai jo apo nan lah dinubuwaikkan dek nabi-nabi. Dek karano ado tatulih nan bakcando iko,
44015016	’Sasudah tu Aden ka tibo baliak,' kecek Tuhan, ’Aden ka mambangun kemah Daud nan lah runtuah, nan lah runtuah tu ka Den paelok-i, sudah tu ka Den tagakkan baliak;
44015017	supayo kasadonyo urang nan lain, bi mancari Tuhan, samo-samo jo kasadonyo banso nan indak urang Yahudi, nan lah Den imbau untuak ka manjadi umaik-Den.’ Bakcando itulah Tuhan bakato,
44015018	nan lah ma-agiah tawu parkaro tu, sajak dari sa-isuak.”
44015019	”Jadi, manuruik pandapek ambo, ” kecek Yakobus, ”kito indak buliah doh mampaseso urang-urang nan indak urang Yahudi tu, inyo nan lah bi manyarahkan diri kabake Allah.
44015020	Tapi, kito musti mambuwek surek kabake inyo tu, untuak manasiyaik-i, supayo inyo tu jan bi mamakan, makanan nan najih, nan lah dipasambahkan kabake barhalo, atau mamakan dagiang binatang nan mati dicakiak, atau makan darah. Ciyek lai pulo, supayo inyo tu bi manjauahkan diri dari sagalo karajo nan cabua.
44015021	Dek karano paratuaran Musa, lah sajak dari sa-isuak dibacokan disatiyok ari Sabat, di rumah-rumah ibadaik, sarato dibaritokan pulo dikasadonyo kota.”
44015022	Rasul-rasul sarato jo pamimpin-pamimpin, samo-samo jo kasadonyo anggota jamaat tu, lah mamutuihkan untuak mamiliah babarapo urang dari inyo tu, untuak nan ka di-utuih ka Antiokhia, samo-samo jo Paulus, sarato jo Barnabas. Mako, inyo tu bi mamiliah Silas, sarato jo Yudas, nan dinamokan pulo Barsabas. Kaduwo urang ko, adolah urang-urang nan takamuko di antaro urang-urang nan ba-iman di Yerusalem.
44015023	Samo-samo jo urang-urang utusan tu, inyo tu mangirinkan pulo sapucuak surek nan bunyinyo bakcando iko, ”Kabake sudaro-sudaro kasadonyo, nan barasa dari banso-banso nan indak urang Yahudi, nan tingga di Antiokhia, di Siria, sarato jo nan di Kilikia. Salam dari kami rasul-rasul, sarato jo pamimpin-pamimpin, nan kami adolah dunsanak-dunsanak angkau juwo.
44015024	Kami mandanga kaba, baraso ado babarapo urang di antaro kami, nan lah datang kabake angkau, sarato mambuwek rasah, sarato mambuwek angkau tabik ragu jo ajaran inyo tu. Padohal kami indak ado doh manyuruah nan bakcando itu.
44015025	Dek karano itu, kami lah barundiang, kasadonyo kami lah supakaik, untuak mamiliah babarapo urang nan ka di-utuih kabake angkau. Urang nan kami utuih tu, inyo barangkek samo-samo jo sudaro kito, Barnabas sarato jo Paulus nan kami kasiahi.
44015026	Kaduwo urang ko, adolah urang-urang nan lah mangalangkan mariahnyo, dek karano di Tuhan kito Isa Almasih.
44015027	Mako, kami ma-utuih Yudas, sarato jo Silas kabake sudaro-sudaro. Inyo ko lah nan ka manyampaikan sacaro lansuang jo muluiknyo kabake angkau, tantang isi barito nan tatulih dalam surek ko.
44015028	Roh Allah lah manyatujui — kami layi satuju pulo — supayo angkau jan dibari baban nan labiah barek, salain daripado kawajiban nan sabana-bana paralu:
44015029	janlah dimakan, makanan nan lah dipasambahkan kabake barhalo; janlah dimakan darah, janlah dimakan dagiang binatang nan mati dicakiak, jauahilah karajo-karajo nan cabua. Jikok angkau layi bi manjauahkan diri, dari sagalo karajo nan buruak tu, ba-arati angkau lah mangarajokan karajo nan baiak. Cukuik sakian sajo, mudah-mudahan salamaik!”
44015030	Sasudah ba payilah ba tinggalah, mako, urang-urang nan di-utuih tu, barangkek ka Antiokhia. Tibo di sinan tu, inyo tu ma-imbau kasadonyo anggota jamaat untuak bakumpua, sudah tu, manyampaikan surek tu.
44015031	Kutiko anggota-anggota jamaat mambaco isi surek tu, iyo bana sanang atinyo, dek karano isi surek tu ma-angekkan ati inyo tu.
44015032	Nan Yudas jo Silas ko, adolah nabi pulo, inyo tu lamo mangecek jo sudaro-sudaro nan ba-iman di Antiokhia tu, untuak mambari sumangaik, sarato jo kabaranian kabake urang-urang tu.
44015033	Sasudah Yudas jo Silas di sinan tu babarapo lamo, mako, urang-urang ba-iman nan di Antiokhia tu, malapeh inyo tu babaliak, sambia bakirin salam kabake urang-urang nan ma-utuih inyo tu. [
44015034	Tapi, nan Silas mamutuihkan untuak manatauk di Antiokhia.]
44015035	Paulus jo Barnabas, tingga pulo babarapo lamo di Antiokhia. Salamo inyo tu di sinan tu, inyo tu samo-samo jo urang banyak nan lain, bi ma-aja sarato jo mambaritokan kato-kato Tuhan.
44015036	Indak babarapo lamo sasudah tu, mako, Paulus bakato kabake Barnabas, ”Molah kito payi baliak, untuak mancaliak ka-adaan sudaro-sudaro kito nan ba-iman kabake Isa Almasih, di kota-kota nan lah kito jalani, kutiko kito mambaritokan kato-kato Tuhan dulu; supayo kito tawu baa ka-adaan inyo tu kiniko.”
44015037	Barnabas niyo pulo nak mambawok Yahya Markus,
44015038	tapi, Paulus maraso indak elok mambawok Markus, nan indak namuah bakarajo samo-samo jo inyo tu, sarato maninggakan sajo Paulus jo Barnabas di Pamfilia.
44015039	Mako, Paulus jo Barnabas batangka kareh, sainggo akienyo inyo tu bapisah: Barnabas mambawok Markus payi balayie samo jo inyo ka Siprus.
44015040	Nan Paulus ma-ajak Silas, sudah tu, sudaro-sudaro nan di Antiokhia tu manyarahkan inyo tu kabake rahmaik Tuhan, sudah tu, baru inyo tu bi barangkek.
44015041	Inyo tu bi payi manguliliangi Siria, sarato jo Kilikia; tibo di sinan tu, inyo tu bi manguwaikkan iman jamaat. RIWAYAIK RASUL-RASUL
44016001	Paulus manaruihkan paja-lanannyo ka Derbe, kamudian taruih ka Listra. Di sinan tu ado surang pangikuik Isa Almasih nan banamo Timotius. Mandehnyo urang Yahudi, nan lah ba-iman kabake Isa Almasih; tapi apaknyo urang Yunani.
44016002	Di antaro urang-urang ba-iman nan tingga di Listra, sarato jo di Ikonium, mako, Timotius-lah nan tamusawua sabagai urang nan elok.
44016003	Paulus niyo supayo Timotius payi jo inyo; dek karano itu, inyo manyunaikkan Timotius. Inyo mampabuwek nan bakcando itu, dek karano, kasadonyo urang-urang Yahudi di daerah tu lah tawu, baraso apak Timotius adolah urang Yunani.
44016004	Disatiyok-tiyok kota nan disinggahi dek inyo tu, mako, inyo tu manyampaikan kabake urang-urang ba-iman nan di sinan tu, sagalo kaputusan-kaputusan nan lah diputuihkan dek rasul-rasul, sarato jo pamimpin-pamimpin di Yerusalem. Inyo tu bi mambari nasiyaik supayo sudaro-sudaro nan lah ba-iman tu, tatauk mamatuahi sagalo paratuaran tu.
44016005	Mako, batambah kuwaiklah imannyo jamaat-jamaat tu, nan di satiyok ari bilangannyo samakin batambah.
44016006	Roh Allah indak mambuliahkan Paulus jo Silas, untuak mambaritokan kato-kato Allah di propinsi Asia. Mako, inyo tu bi manaruihkan pajalanannyo ka daerah Frigia, sarato ka daerah Galatia.
44016007	Kutiko tibo di pabatehan Misia, inyo tu mancubo masuak ka propinsi Bitinia, tapi, Roh Isa Almasih managah inyo tu untuak payi ka sinan tu.
44016008	Jadi, inyo tu hanyo lalu sajo di Misia, sudah tu inyo lansuang ka Troas.
44016009	Malamnyo, di Troas, Paulus mandapek suatu pangliyatan. Dalam pangliyatan tu, inyo manampak surang urang Makedonia, tagak di adok-annyo sambia mambana, supayo Paulus namuah payi ka Makedonia, untuak manolong urang-urang nan di sinan tu.
44016010	Sasudah Paulus ma-ndapek pangliyatan tu, mako, kami lansuang basegeh-segeh untuak payi ka Makedonia. Dek karano, kami sabana yakin baraso Allah nan manyuruah kami, itu mangkonyo kami ambiak kasimpualan untuak payi mambaritokan Injil kabake urang-urang nan di sinan tu.
44016011	Kami barangkek dari Troas, sarato balayie lansuang ka Samotrake, sarato bisuak arinyo ka Neapolis.
44016012	Dari sinan tu kami ka Filipi, sabuwah kota di kabupaten nan partamu di Makedonia. Filipi adolah jajahan karajaan Roma. Kami tingga di sinan tu babarapo ari.
44016013	Di ari Sabat, kami payi ka tapi batang ayie di luwa pintu kaporo kota, dek karano ati kami badatak, baraso di sinan tu ado tampaik sumbayang urang Yahudi. Mako, kami duduak sambia mangecek-ngecek, jo urang-urang padusi nan bi bakumpua di tampaik tu.
44016014	Salah surang di antaro urang-urang padusi tu, adolah urang panggaleh kain kulabu bungo taruang, namonyo Lidia, inyo barasa dari Tiatira. Inyo adolah urang nan saliah ba-ibadaik kabake Allah, mako, Tuhan manggarakkan atinyo, supayo inyo manarimo sagalo apo nan di-ajakan dek Paulus.
44016015	Mako, Lidia sarato jo urang nan sa-isi rumahnyo dipamandikan. Sasudah dipamandikan, inyo mambawok kami singgah ka rumahnyo. Inyo bakato, ”Jikok manuruik pandapek angku-angku, ambo ko iyo lah sabana-bana ba-iman kabake Isa Almasih, molah manompang di rumah ambo.” Sudah tu, inyo mandasak supayo kami mampalakukan pintaknyo.
44016016	Pado suatu ari, kutiko kami sadang ka payi ka tampaik badowa, mako, kami basuwo jo surang padusi; inyo adolah pisuruah. Urang padusi tu dikuwasoi dek roh jahek, nan bisa manakok kajadian, nan ka tajadi. Jo karajo manakok-nakok nasib urang, inyo banyak mandatangkan ka-untuangan untuak induak-induak samangnyo.
44016017	Urang padusi tu taruih bajalan manuruikkan Paulus, sarato jo kami, sambia ma-ariak-ariak, ”Urang-urang ko adolah pisuruah Allah Nan Mahatenggi! Inyo ko bi datang untuak ma-agiah tawu kabake Sudaro-sudaro, baa caranyo supayo Sudaro-sudaro dapek disalamaikkan!”
44016018	Ado babarapo ari lamonyo, urang padusi tu ma-ariak-ariak taruih bakcando itu. Nan Paulus lah indak saba lai, sainggo inyo ma-engong ka balakang, sudah tu, bakato kabake roh tu ”Ateh namo Isa Almasih, den parentahkan angkau, kaluwalah dari urang padusi ko!” Sakutiko tu juwo, roh tu kaluwa dari urang padusi tu.
44016019	Kutiko induak-induak samangnyo tawu, baraso kasampatan untuak mandapekkan pitih, indak ka mungkin lai, mako, inyo tu manangkok Paulus, sarato jo Silas, sudah tu, mambawok kaduwo-duwonyo ka tanah lapang, untuak mangadauk ka panguwaso.
44016020	Urangurang tu mambawok Paulus jo Silas, kabake pagawai-pagawai pamarentah Roma, kamudian inyo tu bi bakato, ”Urang-urang ko adolah urang Yahudi. Inyo bi mambuwek kacau di kota kito.
44016021	Inyo tu bi manyuruah urang untuak mangarajokan adaik kabiasoan, nan balawanan jo sagalo paratuaran kito urang-urang Roma. Kito indak bisa doh manarimo, atau manuruikkan adaik kabiasoan tu!”
44016022	Urang nan banyak pun sato pulo manyarang Paulus jo Silas; pagawai-pagawai pamarentah, bi mancabiak-i pakaian nan di badan kaduwo urang rasul tu, sudah tu, manyuruah urang mancambuik inyo tu.
44016023	Sasudah inyo tu dicambuik sajadi-jadinyo, mako, inyo tu dimasuakkan ka pinjaro. Kapalo pinjaro disuruah manjago arek kaduwo urang rasul tu.
44016024	Dek karano parentah tu, mako, kapalo pinjaro mamuruakkan Paulus jo Silas, di biliak pinjaro nan paliang di dalam, sarato mampilanggu kaki inyo tu di kayu balok.
44016025	Di tangah malam, Paulus jo Silas sadang badowa, sarato man-dendangkan lagu puji-pujian kabake Allah. Urang-urang tahanan nan lainnyo, bi mandangakan pulo den-dangan pujian inyo tu.
44016026	Indak disangko-sangko, mako tajadilah gampo nan kuwaik sangaik, sampai jo sandi-sandi pinjaro tu pun sato pulo bagoyak. Kasadonyo pintu pinjaro tu bi tabukak, sarato kasadonyo rantai nan mangabek urang tahanan tu, bi talapeh.
44016027	Kapalo pinjaro tasintak dek takajuik. Kutiko inyo maliyek pintu-pintu pinjaro lah bi tabukak, mako, inyo mancabuik padangnyo, untuak ka mambunuah diri, dek karano inyo manyangko, urang-urang tahanan lah bi lari kasadonyo.
44016028	Tapi, Paulus ma-ariak sakuwaik-kuwaiknyo, ”Oih, jan mambunuah diri! Kami layi di siko juwo lai kasadonyo!”
44016029	Kapalo pinjaro tu mamintak suluah, sudah tu inyo balari ka dalam, nan badannyo lah manggaretek, inyo tasungkua di adok-an Paulus jo Silas.
44016030	Kamudian, inyo mambawok Paulus jo Silas kaluwa, sarato bakato, ”Oih angku-angku, apo nan musti ambo pabuwek, supayo ambo disalamaikkan?”
44016031	Paulus jo Silas manjawauk, ”Picayolah kabake Tuhan Isa Almasih! Angkau ka salamaik — angkau sarato jo kasadonyo urang nan di rumah angkau!”
44016032	Mako, Paulus jo Silas manarangkan kato-kato Tuhan kabake kapalo pinjaro tu, sarato jo kasadonyo urang nan ado di rumahnyo.
44016033	Di tangah malam tu juwo, Paulus jo Silas dibawok dek kapalo pinjaro tu, untuak mambarasiahkan luko-luko inyo tu. Mako, kapalo pinjaro, sarato jo kasadonyo urang nan di rumahnyo, lansuang dipamandikan.
44016034	Kamudian, inyo mambawok Paulus jo Silas ka rumahnyo, sarato ma-edangkan makanan kabake inyo tu. Sabana sanang ati kapalo pinjaro, sarato jo kasadonyo kaluarganyo, dek karano, inyo tu kiniko lah bi ba-iman kabake Allah.
44016035	Bisuak arinyo, pagawai-pagawai pamarentah Roma ma-utuih patugeh kota ka pinjaro, untuak manyampaikan parentah supayo Paulus jo Silas dilapehkan.
44016036	Kapalo pinjaro manyampaikan kaba tu kabake Paulus. Inyo bakato, ”angku-angku, pagawai-pagawai pamarentah, lah mambari parentah untuak malapehkan angku-angku. Kiniko angku-angku buliah pulang. Salamaik jalan!”
44016037	Tapi, Paulus bakato kabake patugeh-patugeh tu, ”Kami ko adolah warga karajaan Roma. Indak tarago malalui sidang, kami lah dicambuik di adok-an urang banyak, sarato dimasuakkan ka pinjaro. Kiniko pagawai-pagawai tu ka malapehkan kami jo sacaro ba-anok-anok? Kami indak namuah doh! Suruahlah pagawai-pagawai pamarentah tu datang kamari, nan ka malapehkan kami.”
44016038	Mako, patugeh-patugeh tu malaporkan masalah tu kabake pagawai-pagawai pamarentah Roma. Kutiko pagawai-pagawai tu mandanga, baraso Paulus jo Silas warga karajaan Roma, inyo tu bi tabik takuik.
44016039	Sudah tu, inyo tu bi payi mintak maoh kabake Paulus jo Silas, kamudian, ma-antakan kaduwo urang rasul tu kaluwa dari pinjaro, sarato mambana supayo inyo tu bi maninggakan kota tu.
44016040	Paulus jo Silas barangkek dari pinjaro, sudah tu, payi ka rumah Lidia. Baru lah basuwo jo urang-urang ba-iman nan di sinan tu, sarato mambari sumangaik kabake inyo tu, sudah tu, Paulus jo Silas bi barangkek. RIWAYAIK RASUL-RASUL
44017001	Paulus jo Silas manaruihkan pajalanannyo malalui Amfipolis jo Apolonia, mako, tibolah inyo tu di Tesalonika. Di sinan tu ado rumah ibadaik urang Yahudi.
44017002	Mako, Paulus payi ka rumah ibadaik tu — dek karano, bakcando itulah nan dipabuweknyo, jikok basuwo jo rumah ibadaik urang Yahudi — mako inyo batuka pandapek jo urang-urang nan ado di sinan tu, tantang ayaik-ayaik Alkitauk. Inyo pabuwek nan bakcando itu, sampai tigo kali ari Sabat batirik-tirik.
44017003	Badasarkan ayaik-ayaik Alkitauk, inyo manarangkan, sarato jo manunjuakkan, baraso Rajo Panyalamaik nan dijanjikan dek Allah, musti manangguangkan sansaro dulu, sudah tu, Baliau iduik baliak sasudah mati. Paulus bakato, ”Isa Almasih nan ambo curitokan kabake angku-angku tu, Baliau tu lah Rajo Panyalamaik nan dijanjikan Allah.”
44017004	Babarapo urang manjadi picayo, sudah tu inyo bi payi manuruikkan Paulus jo Silas; ado pulo sarombongan gadang urang-urang Yunani, nan bi takuik kabake Allah, sarato banyak pulo urang-urang padusi nan takamuko, nan lah bi picayo pulo.
44017005	Tapi, urang-urang Yahudi bi bingik. Inyo tu bi ma-imbau pareman-pareman galau di jalan-jalan, sarato mambuwek garombolan pangacau. Sudah tu, inyo tu bi mambuwek eboh di kaciyek-annyo kota tu, sarato manyarang rumah surang urang ba-iman, nan banamo Yason, untuak mancari Paulus jo Silas, dek karano inyo tu nak ka mambawok Paulus jo Silas kaluwa, ka inyo adokkan ka urang banyak.
44017006	Tapi, kutiko inyo tu indak bi manamukan Paulus jo Silas, mako, inyo tu bi ma-elokan Yason, sarato jo babarapo urang ba-iman lainnyo, inyo bawok ka adok-an pagawai-pagawai nan bakuwaso di kota tu. Inyo tu bi ma-ariakkan, ”Urang-urang ko lah mambuwek kacau dima-dimanyo! Kiniko inyo lah tibo pulo di kota kito ko,
44017007	nan Yason lah mambawok tompang urang-urang ko di rumahnyo. Inyo ko kasadonyo, lah bi malangga sagalo apo nan lah ditataukkan dek Kaisar Roma, dek karano inyo bi mangatokan, baraso ado lai Rajo nan lain, nan banamo Isa Almasih.”
44017008	Jo kato-katonyo nan bakcando itu, inyo tu mambuwek urang nan banyak, sarato jo sagalo panguwaso di kota tu, bi manjadi eboh.
44017009	Mako panguwaso-panguwaso kota tu, manyuruah Yason, sarato jo urang-urang ba-iman nan lainnyo, supayo mambayie pitih jaminan. Sasudah tu, baru inyo tu dilapehkan.
44017010	Malam tu, urang-urang ba-iman nan di kota tu, manyuruah Paulus jo Silas payi ka Berea. Satibonyo di sinan tu, Paulus jo Silas bi payi ka rumah ibadaik urang Yahudi.
44017011	Urang-urang Yahudi nan di Berea, labiah tabukak atinyo daripado urang-urang Yahudi nan di Tesalonika. Jo sacaro sanang ati inyo tu bi mandangakan barito tantang Isa Almasih, satiyok ari inyo tu bi manyalidiak-i isi Alkitauk, supayo dapek mangatawui, apokoh iyo lai batua pangajaran Paulus tu.
44017012	Banyak di antaro inyo tu nan bi ba-iman kabake Isa Almasih, indak saketek pulo urang-urang Yunani nan takamuko, nan bi manjadi urang nan ba-iman; biya padusi atau pun laki-laki.
44017013	Kutiko urang-urang Yahudi nan di Tesalonika mandanga kaba, baraso Paulus mangabakan kato-kato Allah pulo di Berea, mako inyo tu bi datang pulo ka Berea, untuak ma-asuang, supayo mambuwek urang-urang nan di sinan tu bi rasah.
44017014	Tapi, sudaro-sudaro nan di Berea tu bagageh untuak ma-antakan Paulus ka tapi pantai, sadangkan nan Silas jo Timotius tatauk tingga di sinan tu.
44017015	Sasudah ma-antakan Paulus sampai ka Atena, nan sudaro-sudaro tu babaliak ka Berea, sambia mambawok pasan dari Paulus, supayo sacapeknyo Silas jo Timotius, manuruik-inyo ka Atena.
44017016	Samantaro Paulus manantikan Silas jo Timotius di Atena, atinyo sadiah sangaik, dek maliyek di kota tu sambuah bana patuang.
44017017	Dek karano itu, tibo di rumah ibadaik Paulus batuka pandapek jo urang-urang Yahudi, sarato jo urang-urang nan lain, iyolah urang-urang nan ba-ibadaik kabake Allah. Baitu pulo di pasa-pasa, satiyok ari pulo inyo batuka pandapek jo urang-urang nan ado di sinan tu.
44017018	Guru-guru dari aliran Epikuros, sarato jo aliran Stoa, badebaik pulo jo Paulus. Babarapo urang dari inyo tu bi bakato, ”Apo pulo nan ka tantu dek paja ko? Pangatawuannyo hanyo sagalemeng, tapi, curitonyo banyak pulo!” Babarapo urang nan lain bi bakato, ”Ruponyo, inyo mancuritokan tantang dewa-dewa banso lain.” Mangkonyo urang-urang tu bi bakato bakcando itu, dek karano Paulus mambaritokan tantang Isa Almasih, sarato tantang iduik baliak sasudah mati.
44017019	Mako, urang-urang tu mambawok Paulus ka tampaik patamuan, di Bukik Areopagus. Tibo di sinan tu, inyo tu bi bakato kabake Paulus, ”Kami nak niyo tawu tantang pangajaran baru, nan angkau baritokan tu.
44017020	Sabauk angkau mangamukokan, sagalo parkaro nan agak ganjie tadanganyo di talingo kami. Dek karano itu, kami nak niyo tawu, apo arati nan sabananyo.” (
44017021	Dek karano, kasadonyo urang Atena, sarato jo urang-urang marantau nan tingga di sinan tu, sangaik sukonyo ma-abihkan ari-ari luwangnyo, untuak mandangakan, sarato jo ma-ota-ota tantang parkaro-parkaro nan baru.)
44017022	Kutiko Paulus tagak di adok-an urang-urang nan bakumpua di Areopagus tu, inyo bakato, ”Oih angku-angku urang Atena! Ambo liyek angku-angku dalam sagalo parkaro, bakcando urang nan siyak ba-ugamo.
44017023	Dek karano, kutiko ambo bajalan-jalan, bakuliliang di kota angku-angku ko, sambia mamparatikan tampaik-tampaik sumbayang angku-angku, mako nampak pulolah di ambo sabuwah tampaik untuak mampasambahkan karoban; di sinan ado tatulih, ’Kabake Allah Nan Indak Tantu Dek Kami.’ Nah, baa pulo tu angku-angku manyambah Allah, tapi, angku-angku indak bakatawuan doh jo Baliau, Baliau tu lah, nan ambo baritokan kabake angku-angku.
44017024	Allah nan manjadikan bumi ko, sarato jo sagalo isinyo, Baliau-lah Tuhan langik jo bumi ko. Baliau indak tingga di rumah-rumah dewa nan dibuwek dek manusia doh.
44017025	Baliau indak mamaralukan bantuan manusia, dek karano Baliau-lah nan mambari iduik, sarato jo angok, sarato jo sagalo sasuatu kabake manusia.
44017026	Dari surang manusia, Baliau jadikan sagalo banso, sarato manyuruah inyo tu bi ma-uni bumi ko kaciyek-annyo. Baliau pulolah nan lah manantukan sajak dari samulo, pabilo masonyo, sarato dima inyo tu buliah bi iduik.
44017027	Allah mampabuwek nan bakcando itu, supayo umaik mukaluak mancari Baliau. Mudah-mudahan inyo tu bi batamu jo Baliau, pado wakatu inyo tu sadang bi mancari-cari Baliau. Tapi, nan sabananyo, Allah tu indak jauah doh dari satiyok-tiyok kito.
44017028	Bakcando nan dikatokan urang, ’Kito iduik, sarato kito manggarik, sarato kito ado di dunie ko, kasadonyo tu, adolah dek karano kuwaso Baliau.’ Samo pulo jo apo nan dikatokan, dek babarapo urang tukang syair angkau. Inyo tu bi bakato, ’Kasadonyo kito ko, adolah anak-anak Baliau.’
44017029	Dek karano kito ko adolah anak-anak Allah, mako, kito indak buliah doh ma-anggauk Allah tu, samo jo patuang nan dibuwek dari ameh, atau dari perak, atau dari batu, nan dibuwek manuruik kapandaian manusia.
44017030	Maso-maso ka-ongok-an kito lah dilupokan dek Allah, tapi, nan kiniko Allah manyuruah kasadonyo urang di muko bumi ko, supayo bi batobaik dari doso-doso inyo tu.
44017031	Dek karano, Allah lah manantukan suatu kutiko, untuak ka ma-adieli kasadonyo umaik mukaluak ko, jo sacaro adie. Tugeh tu ka dikarajokan dek surang Urang, nan sangajo lah dipiliah dek Allah untuak itu. Supayo kasadonyo urang buliah yakin jo parkaro tu, mako Allah, lah ma-iduikkan baliak, Baliau nan dibari tugeh tu, sasudah Baliau mati!”
44017032	Kutiko urang-urang tu mandanga, tantang parkaro iduik baliak sasudah mati, mako, ado di antaro inyo tu nan manggalakkan Paulus. Ado pulo nan bakato, ”Kami niyo nak mandangakan baliak tantang parkaro iko.”
44017033	Sudah tu, Paulus barangkek dari tampaik patamuan tu.
44017034	Tapi, ado di antaro urang-urang tu nan bapiyak kabake Paulus, sarato picayo kabake Isa Almasih, di antaronyo adolah: Dionisius, anggota karapatan Areopagus, sarato surang padusi nan banamo Damaris, sarato babarapo urang lai. RIWAYAIK RASUL-RASUL
44018001	Sasudah tu Paulus barangkek dari Atena, sarato payi ka Korintus.
44018002	Tibo di sinan tu, inyo basuwo jo surang urang Yahudi, nan banamo Akwila, nan barasa dari nagari Pontus. Akwila baru sajo datang dari Italia, jo bininyo Priskila. Inyo tu bi datang ka Korintus, dek karano kaisar Klaudius lah mamarentahkan, supayo kasadonyo urang Yahudi musti kaluwa dari nagari Roma. Paulus payi mangunjuangi kaduwo urang nan balaki bini tu,
44018003	mako, Paulus tingga di sinan tu jo inyo tu, sarato bakarajo samo-samo jo inyo tu, dek karano mato pancarian inyo tu, samo jo Paulus, iyolah mambuwek kemah.
44018004	Tapi, di satiyok ari Sabat, Paulus payi bacurito-curito ka rumah ibadaik, untuak ma-usawokan supayo urang-urang Yahudi atau pun urang-urang Yunani, buliah picayo kabake Isa Almasih.
44018005	Sasudah Silas jo Timotius tibo dari Makedonia, mako, Paulus mam-pagunokan kasadonyo wakatunyo, untuak mambaritokan kato-kato Allah kabake urang-urang Yahudi, baraso Isa Almasih tu adolah Rajo Panyalamaik nan dijanjikan dek Allah.
44018006	Tapi, dek karano urang-urang tu tatauk juwo bi manyolang sarato jo mancacek inyo, mako Paulus mangipehkan kabuik nan di pakaiannyo sabagai tando, untuak mamparingekkan kasalahan urang-urang tu. Paulus bakato, ”Jikok angku-angku cilako, itu salah di angku-angku sandiri! Ambo lapeh tangan! Muloi dari sajak kiniko ambo ka payi kabake urang-urang nan indak urang Yahudi.”
44018007	Mako, Paulus barangkek maninggakan urang-urang tu, sarato payi manompang tingga di rumah nan di subalah rumah ibadaik tu. Rumah tu adolah rumah urang nan indak urang Yahudi, tapi, inyo manyambah kabake Allah. Namonyo Titius Yustus.
44018008	Tapi Krispus, kapalo rumah ibadaik tu, inyo sarato jo kasadonyo kaluarganyo, bi picayo kabake Tuhan Isa Almasih. Sarato banyak pulo lai urang-urang Korintus nan lainnyo, nan mandanga barito nan dibawok dek Paulus, nan inyo tu bi picayo kabake Isa Almasih, mako inyo tu dipamandikan.
44018009	Pado suatu malam, dalam suatu pangliyatan, Tuhan bakato kabake Paulus, ”Janlah takuik! Mangecek sajolah taruih, jan anok sajo.
44018010	Dek karano, Aden ka tatauk ado samo-samo jo angkau. Indak ka surang juwo doh urang, nan ka bisa mampabuwek nan jahek kabake angkau, dek karano sambuah urang nan di kota ko adolah umaik-Den.”
44018011	Dek karano itu, Paulus manatauk di Korintus tangah duwo tawun lamonyo, inyo ma-ajakan kato-kato Allah kabake urang-urang nan di sinan tu.
44018012	Kutiko Galio manjadi gubenur di Akhaya, urang-urang Yahudi basatu malawan Paulus, sarato nak ka mambawok inyo ka pangadielan.
44018013	Urang-urang tu manuduah Paulus, jo tuduahan nan bakcando iko, ”Urang ko lah mampangaruahi urang nan banyak, inyo manyuruahkan supayo manyambah Allah jo caro nan balawanan jo paratuaran Musa!”
44018014	Baitu Paulus nak ka manjawauk, Galio lah labiah dulu bakato kabake urang-urang Yahudi, ”Oih urang-urang Yahudi! Jikok nan dikadukan ko adolah suatu palanggaran atau suatu karajo jahek, iyo lah sapatuiknyo ambo manarimo pangaduan angku-angku ko.
44018015	Tapi kiniko nan angku-angku kadukan adolah, patangkaran tantang kato-kato, tantang namo-namo, sarato jo paratuaran angku-angku sandiri! Jadi angku-angku sajolah nan samustinyo manyalasaikan. Ambo indak basadiyo doh ma-adieli parkaro-parkaro nan bakcando iko!”
44018016	Sudah tu, Galio ma-usie urang-urang tu ka luwa.
44018017	Mako, urang-urang tu manangkok Sostenes, kapalo rumah ibadaik tu, sarato manangani inyo di adok-an meja pangadielan. Tapi, Galio indak paduli saketek juwo doh jo kajadian tu.
44018018	Sasudah kajadian tu, lamo juwo lai Paulus tingga di Korintus. Kamudian, inyo mangucaukkan salamaik tingga, kabake urang-urang ba-iman nan di sinan tu, sudah tu, inyo barangkek balayie jo Akwila, sarato jo Priskila ka Siria. Tibo di Kengkrea Paulus mancukua abuaknyo, nan salamo ko lah inyo padiyakan panjang, dek karano kawuanyo kabake Tuhan.
44018019	Kutiko lah sampai di Efesus, Paulus maninggakan Akwila jo Priskila, nan inyo sandiri payi masuak ka rumah ibadaik, sambia batuka pandapek jo urang-urang Yahudi nan ado di sinan tu.
44018020	Urang-urang tu mamintak, supayo Paulus agak lamo tingga jo inyo tu di sinan tu, tapi Paulus indak namuah.
44018021	Biyapun baitu, di kutiko ka barangkek, Paulus mangatokan, ”Jikok Allah ma-ijinkan, ambo ka babaliak baliak ka mari.” Sasudah bakato bakcando itu, inyo barangkek dari Efesus.
44018022	Baru lah turun di Kaisarea, inyo payi ka Yerusalem, untuak mambari salam kabake jamaat nan di sinan tu, sudah tu inyo taruih ka Antiokhia.
44018023	Sasudah tingga di sinan tu babarapo lamo, inyo barangkek pulo ka daerah Galatia, sarato jo Frigia, untuak manguwaikkan iman urang-urang nan picayo.
44018024	Samantaro itu, datanglah ka Efesus surang urang Yahudi nan layie di Aleksandria, namonyo Apolos. Inyo santiang mangecek, sarato sabana paham tantang isi Alkitauk,
44018025	sarato lah di aja untuak mangatawui ajaran tantang Isa Almasih. Mako, jo sumangaik nan barapi-api, inyo ma-aja jo sacaro taliti tantang Isa Almasih, biyapun, hanyo caro dipamandikan Yahya sajo baru nan inyo katawui.
44018026	Tapi, jo sacaro barani Apolos muloi babicaro di rumah ibadaik. Di kutiko Priskila jo Akwila mandanga pangajaran Apolos, mako, inyo tu mambawok Apolos ka rumah. Di sinan tu, inyo tu bi manarangkan kabake Apolos, jo sacaro nan labiah tapek lai, tantang rancana Allah untuak manyalamaikkan umaik manusia malalui Isa Almasih.
44018027	Kamudian, Apolos bamukasuik nak payi ka Akhaya. Mako, dibuweklah surek untuak sudaro-sudaro nan ba-iman di Akhaya, dek urang-urang nan ba-iman kabake Isa Almasih, nan di Efesus, supayo inyo tu bi namuah manarimo Apolos. Di kutiko Apolos tibo di Akhaya, dek karano rahmaik nan dari Allah, ruponyo inyo manjadi urang nan sangaik paguno, dek urang-urang di sinan tu, nan lah bi ba-iman kabake Isa Almasih.
44018028	Dek karano, jo sacaro nan sangaik bawibawa, Apolos mangalahkan urang-urang Yahudi, di kutiko badebaik-debaik di adok-an urang nan banyak. Inyo manunjuakkan malalui ayaik-ayaik Alkitauk, baraso Isa Almasih tu adolah Rajo Panyalamaik, nan lah dijanjikan dek Allah. RIWAYAIK RASUL-RASUL
44019001	Samantaro Apolos barado di Korintus, nan Paulus sadang payi manjalani kuruak-kuruak daerah tu, mako sampailah inyo di Efesus. Tibo di sinan tu, inyo basuwo jo babarapo urang nan lah picayo kabake Isa Almasih.
44019002	Inyo batanyo kabake urang-urang tu, ”Alah koh angku-angku manarimo Roh Allah, kutiko angku-angku muloi picayo kabake Isa Almasih?” Urang-urang tu bi manjawauk, ”Alun lai. Alun ado lai kami mandanga baraso ado Roh Allah.”
44019003	Paulus batanyo, ”Jikok baitu, jo pamandian apokoh angku-angku dipamandikan?” Urang-urang tu bi manjawauk, ”Jo pamandian Yahya.”
44019004	Mako, Paulus bakato, ”Yahya mampamandikan urang, untuak manyatokan baraso urang-urang tu lah batobaik dari doso-doso inyo tu. Tapi dalam pado itu, Yahya ma-agiah tawu pulo kabake urang-urang Israel, supayo inyo tu musti bi picayo pulo, kabake Baliau nan datang kudian daripado Yahya, iyolah Isa Almasih.”
44019005	Kutiko urang-urang tu mandanga nan baitu, mako, inyo tu bi dipamandikan dalam namo Tuhan Isa Almasih.
44019006	Di kutiko Paulus malatakkan tangannyo kabake urang-urang tu, Roh Allah manguwasoi urang-urang tu, mako, mulo-ilah inyo tu bi mangecek jo bahaso-bahaso nan ajaib, sarato manyampaikan barito nan dari Allah.
44019007	Inyo tu kasadonyo ado kiro-kiro duwo baleh urang banyaknyo.
44019008	Salamo tigo bulan, Paulus tatauk mangecek jo sacaro barani, kabake urang-urang di rumah ibadaik, sarato badebaik jo urang-urang tu untuak mayakinkan inyo tu, tantang Karajaan Allah.
44019009	Tapi, ado babarapo urang di antaro inyo tu nan bi kareh kapalo, sarato indak bi namuah picayo. Di adok-an kasadonyo urang nan bakumpua di sinan tu, inyo tu bi mancacek ajaran tantang rancana Allah, untuak manyalamaikkan manusia malalui Isa Almasih. Dek karano itu, Paulus maninggakan urang-urang tu, sudah tu inyo payi ka tampaik ruwang kuliah nan banamo Tiranus, jo pangikuik-pangikuik Isa Almasih. Di sinan tu, satiyok ari inyo batanyo jawauk jo urang-urang nan bi tibo ka tampaik tu.
44019010	Paulus mampabuwek nan bakcando itu taruih manaruih, salamo duwo tawun, sampai kasadonyo urang nan tingga di propinsi Asia tu, biya urang Yahudi atau pun urang banso lain, kasadonyo lah bi mandanga kato-kato Tuhan
44019011	Allah mampabuwek mukjizat-mukjizat nan luwa biaso malalui Paulus.
44019012	Jikok salabeta, atau kain ikek pinggang nan lah panah dipakai dek Paulus, jikok dirawokkan ka badan urang-urang nan sakik, mako cegaklah panyakik urang tu, sarato kaluwalah roh setan dari diri urang tu.
44019013	Ado babarapo urang dukun Yahudi, nan payi kian kumari, untuak ma-usie roh jahek supayo kaluwa dari diri urang. Dukun-dukun tu, mancubo-cubo pulo mamakai namo Tuhan Isa Almasih, untuak ma-usie roh-roh setan tu. Inyo bi bakato kabake roh-roh setan tu, ”Ateh namo Isa Almasih nan dibaritokan dek Paulus tu, aden ma-usie kalian!”
44019014	Ado tujuah urang anak laki-laki, dari surang imam kapalo nan banamo Skewa, nan mampabuwek pulo nan bakcando itu.
44019015	Tapi, roh setan tu bakato kabake inyo tu, ”Aden tawu siya Isa Almasih, sarato tawu pulo siya Paulus, tapi, nan wa-ang ko siya?”
44019016	Mako, urang nan kamasuak-an setan tu malompek, sarato manggarumehi inyo tu sajadi-jadinyo, sainggo inyo tu tapaso lari batilanjang dari rumah tu, dek karano pakaian inyo lah diruntuni, nan badan inyo lah luko-luko.
44019017	Kasadonyo urang Yahudi, sarato jo urang banso lain nan tingga di Efesus, lah bi mandanga kajadian tu, mako, inyo tu bi tabik takuik. Namo Tuhan Isa Almasih makin disanjuang-sanjuang.
44019018	Sambuah urang nan lah ba-iman kabake Isa Almasih, bi datang ka adok-an urang nan banyak, untuak ma-akui sagalo pabuatannyo di maso nan lapeh.
44019019	Urang-urang nan biasonyo mangarajokan alemu sihie, bi mangumpuakan buku-buku inyo tu, sudah tu, inyo baka di adok-an urang nan banyak. Jikok di-etong arago buku tu kasadonyo, ado kiro-kiro limo puluah ribu pitih perak.
44019020	Bakcando itulah jo caro nan luwa biaso, kato-kato Tuhan samakin tasebar, sarato samakin kuwaik pangaruahnyo.
44019021	Sasudah kajadian-kajadian tu, mako Paulus ma-ambiak kaputusan untuak payi ka Makedonia, sarato jo ka Akhaya, sudah tu taruih ka Yerusalem. ”Sasudah ka sinan, ” kecek Paulus, ”ambo musti payi pulo ka Roma.”
44019022	Mako, inyo ma-utuih duwo urang pambantunyo, iyolah Timotius jo Erastus, untuak payi ka Makedonia, nan inyo sandiri, untuak babarapo lamo lai tatauk di propinsi Asia.
44019023	Kiro-kiro pado wakatu itulah, tajadi kakacauan gadang di Efesus, dek karano di ajaran tantang Isa Almasih.
44019024	Dek karano dikota tu, ado surang tukang perak nan banamo Demetrius, nan mambuwek rumah-rumahan dewa untuak dewi Artemis. Usawonyo tu mandatangkan pangasilan nan gadang untuak anak buwahnyo.
44019025	Dek karano itu, inyo mangumpuakan anak buwahnyo, sarato jo anak buwah tukang perak nan lain bagai, sudah tu bakato, ”Oih sudaro-sudaro! Kalian lah tawu, baraso kito mandapek pangasilan dari karajo kito ko.
44019026	Nan kiniko kalian lah maliyek, sarato lah mandanga sandiri, apo nan dipabuwek dek si Paulus tu. Inyo mangatokan baraso patuang dewa-dewa nan dibuwek dek manusia, itu indak dewa tu doh. Inyo lah barasil, lah sambuah urang nan picayo kabake ajarannyo tu, indak di Efesus ko sajo doh, tapi lah ampia di kaciyek-annyo daerah Asia bagai.
44019027	Bahayonyo iyolah, nan usawo kito ko ka mandapek namo buruak. Indak hanyo itu, mungkin pulo rumah dewi Artemis pun ka di anggauk remeh, sarato kabasarannyo ka dikalanyahkan; padohal inyo adolah dewi nan dipuji dek kasadonyo urang di Asia, sarato dek urang di muko bumi ko!”
44019028	Baru mandanga nan baitu, mako, urang-urang tu bi tabik suga, sudah tu, inyo tu bi ma-ariak-ariak, ”Samakin mulielah dewi Artemis, dewi urang Efesus!”
44019029	Mako, kakacauan gadang tu, lah marambak sampai ka kaciyek-annyo kota. Kamudian, garombolan pangacau tu, manangkok Gayus, sarato jo Aristarkhus, inyo tu adolah urangurang Makedonia nan mangawani Paulus dalam pajalanan, sudah tu, inyo tu dibawok masuak ka gaduang kasenian kota tu.
44019030	Paulus nak masuak pulo manuruikkan inyo tu, tapi, urang-urang nan ba-iman kabake Isa Almasih nan ado di sinan tu, managah Paulus.
44019031	Babarapo urang bapangkaik nan di propinsi Asia tu, nan bakanti jo Paulus, manyuruah urang untuak ma-agiah tawu kabake Paulus, supayo inyo jan manampakkan diri di gaduang kasenian tu.
44019032	Samantaro itu, urang-urang nan bakumpua di gaduang kasenian tu lah kalibuik tunja. Ado nan ma-ariakkan bakcando iko, ado pulo nan ma-ariakkan nan lain, dek karano, kabanyakkan dari inyo tu indak bi tawu, baa mangko inyo tu bi bakumpua di sinan tu.
44019033	Sabagian dari urang-urang tu manyangko, Aleksander-lah nan induak balanyo, dek karano inyolah nan ditulakkan dek urang-urang Yahudi ka adok-an. Mako, Aleksander ma-agiah kode jo tangannyo, mamintak supayo inyo dibuliahkan, untuak mangecek mambela diri di adok-an urang-urang tu.
44019034	Tapi, baitu urang-urang tu tawu, baraso inyo adolah urang Yahudi, mako, urang-urang tu sarantak ma-ariakkan sakuwaik-kuwaiknyo, salamo duwo jam, ”Samangkin mulielah dewi Artemis, dewi urang Efesus!”
44019035	Akienyo juru tulih kota, barasil mananangkan urang nan banyak tu. Inyo bakato, ”Oih panduduak Efesus! Satiyok urang lah tawu, baraso kota Efesus ko lah nan mamaliaro rumah dewi Artemis, sarato nan mamaliaro batu suci nan jatuah dari langik.
44019036	Indak surang juwo doh urang nan dapek mambantah parkaro tu. Dek karano itu, tananglah, janlah mampabuwek sasuatu jo caro nan indak bakatantuan.
44019037	Urang-urang ko, angku-angku bawok kamari, indak doh dek karano inyo lah marampok rumah dewa, atau dek karano inyo lah ma-ino dewi kito.
44019038	Jikok nan Demetrius jo anak buwahnyo tu, mampunyoi suatu pangaduan taradok surang urang, biyalah inyo tu mambawok parkaro inyo tu ka pangadielan. Pangadielan tabukak untuak itu, pagawai-pagawai pamarentah pun tatauk ado.
44019039	Tapi, jikok ado juwo lai sasuatu nan lain, nan angku-angku inginkan, itu musti disalasaikan dalam rapek nan sah, di adok-an urang nan banyak.
44019040	Dek karano, apo nan tajadi kiniko, bisa mambahayokan kito. Kito bisa dituduah ma-adokan pambarontakkan, dek karano, kito indak ado punyo alasan, untuak mampatagak-i urang-urang nan mambuwek kakacauan ko.”
44019041	Sasudah mangatokan kasadonyo tu, mako, juru tulih kota tu manyuruah urang nan banyak tu bi pulang. RIWAYAIK RASUL-RASUL
44020001	Sasudah ka-adaan lah tanang baliak di Efesus, mako, Paulus mangumpuakan jamaat untuak mambari sumangaik kabake jamaat tu. Kamudian, inyo mangucaukkan salamaik tingga, sudah tu, inyo manaruihkan pajalanan ka Makedonia.
44020002	Inyo payi mangunjuangi daerah-daerah di Makedonia, sarato banyak mambari nasiyaik, kabake urang-urang nan ba-iman kabake Isa Almasih di sinan tu, untuak mambari sumangaik kabake urang-urang tu. Kamudian inyo payi ka Yunani.
44020003	Tigo bulan lamonyo inyo tingga di sinan tu. Di kutiko inyo sadang basegeh-segeh, untuak balayie ka Siria, tadangalah kaba baraso urang-urang Yahudi, sadang bamupakaik untuak ka mambunuah inyo. Dek karano itu, inyo mamutuihkan untuak babaliak malalui Makedonia.
44020004	Sopater anak Pirus nan barasa dari Berea, payi samo-samo jo inyo; baitu pulo Aristarkhus sarato jo Sekundus urang Tesalonika, sarato jo Gayus urang Derbe. Payi pulo samo jo inyo Timotius, Tikhikus sarato jo Trofimus, urang-urang dari propinsi Asia.
44020005	Urang-urang tu bi mandawului kami, sarato manunggu kami di Troas.
44020006	Sasudah ari rayo Roti Indak Baragi, kami balayie maninggakan Filipi. Limo ari kamudian, kami bakumpua baliak jo urang-urang tu di Troas. Kami di sinan tu salamo sapakan.
44020007	Ari Satu malam, kami bakumpua untuak makan basamo jo sacaro badunsanak. Paulus mangecek-ngecek jo urang-urang nan ado di sinan malam tu, dek karano bisuaknyo inyo bamukasuik nak ka barangkek. Sampai lah laruik tangah malam, nan Paulus mangecek-ngecek juwo lai.
44020008	Dalam biliak di lenggek nan di ateh, di tampaik kami bakumpua tu, ado banyak dama palito.
44020009	Ado surang anak mudo nan banamo Eutikhus, duduak di tingkok. Dek karano Paulus alun baranti juwo lai mangecek, sadangkan mato anak mudo tu lah sangaik takantuak, sampai inyo talalok di tingkok tu, sudah tu, balambin ka bawah dari lenggek nan katigo. Kutiko urang ka ma-angkek inyo, ruponyo inyo lah mati.
44020010	Mako, Paulus turun ka bawah, sudah tu inyo rabahkan badannyo ka badan anak mudo tu, sambia inyo paguik. Paulus bakato, ”Jan cameh, inyo iduik juwo lai ko!”
44020011	Kamudian, Paulus babaliak nayiak ka ateh, sudah tu inyo mambagi-bagikan roti, untuak ka dimakan basamo-samo. Sasudah lah cukuik lamo mangecek jo urang-urang tu, sampai subuah, mako, Paulus barangkek.
44020012	Urang-urang tu mambawok anak mudo, nan lah babaliak iduik tu, pulang ka rumahnyo. Sangaik sanangnyo ati urang-urang tu, atinyo nan ibo raso ta-ubek.
44020013	Kami bi nayiak ka kapa, kami balayie labiah dulu ka Asos, untuak manjapuik Paulus jo kapa di sinan tu. Inyo nan lah ma-atur bakcando itu, dek karano inyo ka sinan malalui jalan darek.
44020014	Baru lah batamu di Asos, Paulus sacapeknyo nayiak ka kapa, sudah tu kami balayie ka Metilene.
44020015	Dari sinan kami balayie pulo, bisuaknyo tibo di tampaik nan ba-adok-an jo nagari Khios. Bisuak ciyek lai kami sampai di nagari Samos, sa-ari kamudian kami tibo di Miletus.
44020016	Paulus lah mamutuihkan, baraso indak ka singgah di Efesus, supayo jan ma-abih-abihkan wakatu di daerah Asia. Sadapek mungkin inyo niyo sacapeknyo tibo di Yerusalem di Ari Rayo Pentakosta.
44020017	Dari Miletus Paulus mangirin kaba ka Efesus, mamintak supayo pamimpin-pamimpin jamaat nan di sinan tu, datang untuak manamu-inyo.
44020018	Kutiko urang-urang tu lah bi tibo, Paulus bakato kabake inyo tu, ”Angku-angku lah mangatawui baa caro iduik ambo salamo ko, kutiko ambo samo-samo jo angku-angku, sajak di ari nan partamu ambo tibo di Asia.
44020019	Jo sacaro jo randah ati, sarato jo ba-urai ayie mato, ambo bakarajo untuak Tuhan, dalam parasaian nan ambo tangguangkan, dek karano ulah jahek urang-urang Yahudi.
44020020	Angku-angku tawu, baraso ambo indak sagan-sagan ma-agiah tawu kabake angku-angku, apo nan ka baguno di angku-angku. Ambo ma-aja angku-angku di patamuan-patamuan urang banyak, sarato jo di rumah-rumah.
44020021	Bakcando kabake urang-urang Yahudi, baitu pulo kabake urang-urang banso lain, ambo taruih mambari paringektan, supayo inyo tu bi batobaik dari doso-dosonyo, sarato bi datanglah kabake Allah, sarato bi ba-imanlah kabake Tuhan Isa Almasih.
44020022	Nan kiniko untuak mamatuahi parentah Roh Allah, mako, ambo ka payi ka Yerusalem. Ambo indak tawu doh, apo nan ka tajadi taradok diri ambo tibo di sinan.
44020023	Nan ambo katawui hanyolah, baraso di satiyok kota, Roh Allah lah ma-agiah tawu kabake ambo jo sacaro nan jaleh, baraso ambo ka masuak pinjaro, sarato ka manangguangkan sansaro.
44020024	Tapi, ambo indak paduli doh jo iduik ambo ko, asakan ambo layi dapek manyalasaikan tugeh, nan lah dipicayokan dek Tuhan Isa Almasih kabake ambo, sarato asakan ambo layi indak barubah ati, untuak mambaritokan Injil rahmaik Allah sampai ka akie iduik ambo.
44020025	Ambo lah mandatangi angku-angku kasadonyo, ambo lah mambaritokan tantang Karajaan Allah. Kiniko ambo marasokan, mungkin ambo indak ka basuwo lai jo angku-angku sasudah ko.
44020026	Dek karano itu, taruih tarang ambo katokan kabake angku-angku kiniko, jikok isuak ado di antaro angku-angku nan binaso, mako, itu indak salah ambo doh tu.
44020027	Alun ado lai ambo ma-ilak dari tugeh ambo, untuak manarangkan jo sacaro nan jaleh kabake angku-angku, tantang kasadonyo rancana Allah.
44020028	Jadi, andaklah angku-angku manjago diri, sarato jago pulolah kasadonyo jamaat, nan lah disarahkan dek Roh Allah kabake angku-angku, untuak ka dijago; dek karano angku-angku lah di-angkek manjadi panjago jamaat tu. Jadi, andaklah angku-angku manjago jamaat Allah tu, nan bak tukang gubalo manjago dombanyo, dek karano Allah lah manjadikan jamaat tu miliak-Nyo, malalui kamatian Anak-Nyo sandiri.
44020029	Sapaningga ambo, lah musti ka bi tibo anjiang-anjiang utan nan buweh ka antaro angku-angku. Mungkin sajo urang nan angku-angku jago tu, ka dimakan dek anjiang utan tu.
44020030	Malahan di antaro angku-angku sandiri, ado nan ka manjadi urang nan mambaritokan kaba nan indak batua. Inyo pabuwek nan bakcando itu, supayo urang-urang nan lah ba-iman kabake Isa Almasih, tatampuah di jalan nan sasek manuruikkan inyo tu.
44020031	Dek karano itu, bajago-jagolah! Cubolah kana, tigo tawun lamonyo ambo ba-urai ayie mato, siang malam ambo indak talakik balapeh panek, untuak ma-aja satiyok urang di antaro angku-angku.
44020032	Kiniko ambo manyarahkan angku-angku kabake Allah, supayo Baliau nan ka mamaliaro angku-angku, sarato supayo angku-angku tatauk bapacik kabake kato-kato rahmaik Allah. Allah bakuwaso manguwaikkan angku-angku, sarato ka mambarikan kabake angku-angku barakaik-barakaik, nan lah Baliau sadiyokan untuak kasadonyo urang nan manjadi umaik-Nyo.
44020033	Alun ado lai ambo ma-arokkan pitih, atau pakaian, dari siapo pun juwo.
44020034	Angku-angku sandiri tawu, baraso jo jariah ambo sandiri ambo bakarajo, untuak mancukuikkan kaparaluan ambo, sarato jo kanti-kanti nan bi payi jo ambo.
44020035	Dalam sagalo parkaro ambo lah mambari conto taladan kabake angku-angku, baraso, jo sacaro bakarajo kareh bakcando iko, kito musti manolong urang-urang nan lamah. Dek karano kito musti tatauk mangana, apo nan lah dikatokan dek Tuhan Isa Almasih, ’Labiah basukocito urang nan mambari daripado urang nan manarimo.’ ”
44020036	Sasudah Paulus salasai mangecek, inyo basilutuik jo urang-urang tu kasadonyo, sudah tu, inyo tu bi badowa.
44020037	Urang-urang tu bi manangih kasadonyo, sambia mamaguik Paulus, inyo tu bi mangucaukkan salamaik jalan.
44020038	Sadiah sangaik ati urang-urang tu, nan ma-ibokan atinyo bana, dek karano Paulus mangatokan, baraso urang-urang tu indak lai ka basuwo jo inyo. Urang-urang tu ma-antakan Paulus sampai ka kapa. RIWAYAIK RASUL-RASUL
44021001	Kami bapayilah batinggalah jo pamimpin-pamimpin jamaat nan di Efesus tu, kamudian kami maninggakan inyo tu. Sudah tu, kami balayie lansuang ka pulau Kos; barisuaknyo sampailah kami di pulau Rodos. Dari sinan tu kami balayie taruih ka palabuahan Patara.
44021002	Di Patara, kami basuwo jo kapa nan ka barangkek ka Fenisia. Mako, kami nayiak ka kapa tu, sudah tu kami barangkek
44021003	balayie, sampai kami manampak pulau Siprus, di subalah kida kami; tapi, kami taruih balayie manuju Siria. Kami marapek di Tirus, dek karano kapa nan kami tumpangi tu ka mambongka muatannyo di sinan tu.
44021004	Tibo di Tirus tu, kami payi mangunjuangi urang-urang nan ba-iman kabake Isa Almasih, mako, kami manompang di rumah urang-urang tu sapakan lamonyo. Dek pitunjuak dari Roh Allah, mako urang-urang tu manasiyaik-i Paulus, supayo jan payi ka Yerusalem.
44021005	Tapi, baru lah abih wakatunyo untuak kami tingga di sinan tu, mako, kami barangkek maninggakan urang-urang tu, kami manaruihkan pajalanan kami. Kasadonyo urang-urang tu, basamo-samo jo anak bininyo bagai, ma-antakan kami sampai ka luwa kota. Tibo di sinan, di tapi lauik, kasadonyo kami bi basilutuik untuak badowa.
44021006	Sasudah tu kami basalam-salaman, mako, kami bi nayiak ka ateh kapa, nan urang-urang tu bi pulang ka rumahnyo.
44021007	Kami balayie taruih dari Tirus sampai ka Ptolemais. Tibo di sinan tu, kami payi manamui sudaro-sudaro nan ba-iman, untuak mambari salam kabake inyo tu, nan sa-ari tu kami bamalam di rumahnyo.
44021008	Bisuaknyo kami barangkek pulo, mako sampailah kami di Kaisarea. Tibo di sinan tu, kami payi kabake surang pambarito Injil nan banamo Filipus, kami manompang di rumahnyo. Inyo adolah salah surang dari katujuah urang nan tapiliah di Yerusalem.
44021009	Ampek urang anak gadihnyo, lah dibari dek Allah kamampuan untuak mambaritokan kaba nan dari Allah.
44021010	Sasudah babarapo lamo kami di sinan tu, tibolah surang nabi dari Yudea nan banamo Agabus.
44021011	Inyo datang kabake kami, mako, inyo ma-ambiak ikek pinggang Paulus. Jo ikek pinggang tu, inyo mangabek kakinyo, sarato jo tangannyo, sudah tu inyo bakato, ”Ikolah nan dikatokan dek Roh Allah: Nan punyo ikek pinggang ko, inyo ka dikabek bakcando iko pulo tibo di Yerusalem, dek urang-urang Yahudi, sudah tu inyo disarahkan kabake urang nan indak urang Yahudi.”
44021012	Baru kami mandanga nan baitu, mako, kami sarato jo kasadonyo sudaro nan tingga di Kaisarea tu, sabana mamintak kabake Paulus, supayo inyo jan payi ka Yerusalem.
44021013	Tapi, inyo bakato, ”Apo gunonyo sanak bi manangih bakcando iko, sainggo mambuwek ati ambo luluah? Ati ambo lah padek, indak hanyo untuak ka ditangkok sajo doh, tapi, untuak mati ambo lah padek pulo, karano dek Tuhan Isa Almasih.”
44021014	Paulus indak namuah ma-iyokan kecek kami, mako, kami baranti managah inyo. Kami bi bakato, ”Biyalah kahandak Tuhan sajo nan ka tajadi.”
44021015	Sasudah kami tingga di sinan tu babarapo lamo, mako, kami manyegehi barang-barang kami, sudah tu kami barangkek ka Yerusalem.
44021016	Babarapo urang sudaro dari Kaisarea, bi payi pulo samo-samo jo kami, untuak ma-antakan kami ka rumah Manason, dek karano di rumah inyolah kami ka bamalam. (Manason adolah urang Siprus nan lah lamo manjadi pangikuik Isa Almasih.)
44021017	Baru kami lah tibo di Yerusalem, sudaro-sudaro nan di sinan tu, manyambuik kami jo sanang ati.
44021018	Bisuak arinyo, Paulus payi samo-samo jo kami mangunjuangi Yako-bus; kasadonyo pamimpin-pamimpin jamaat ado pulo di sinan tu.
44021019	Sasudah mambari salam kabake urang-urang tu, mako, Paulus mancuritokan kabake urang-urang tu, sagalo sasuatu nan lah dipabuwek dek Allah malalui inyo, di antaro urang-urang nan indak urang Yahudi.
44021020	Sasudah mandangakan curito Paulus tu, mako, kasadonyo urang-urang tu bi mamuji Allah. Kamudian urang-urang tu bi bakato kabake Paulus, ”Angku Paulus! Angku musti tawu pulo andaknyo, baraso lah baribu-ribu urang Yahudi, nan lah bi ba-iman kabake Isa Almasih. Kasadonyo urang-urang tu adolah urang-urang nan indak barubah ati mamatuahi paratuaran Musa.
44021021	Kiniko urang-urang tu lah bi mandanga, baraso angku lah ma-ajakan kabake sadonyo urang Yahudi, nan bi tingga di antaro banso lain, supayo inyo tu jan bi mangarajokan juwo paratuaran Musa. Angku manasiyaik-i inyo tu, supayo inyo tu indak usah lai bi manyunaikkan anak-anaknyo, atau manuruikkan adaik istiadaik Yahudi.
44021022	Kiniko urang-urang Yahudi nan lah ba-iman tu, tantu inyo ka bi mandanga, baraso angku lah ado di siko. Jadi, baa lai kiniko nan ka elok?
44021023	Sarancaknyo iyokanlah nasiyaik kami. Di siko ado urang barampek, nan lah mambuwek janji kabake Tuhan.
44021024	Andaklah angku payi ma-adokan upacara panyucian diri, samo-samo jo urang-urang tu, sarato tangguanglah biayanyo, supayo abuaknyo dapek dicukua. Jo caro nan baitu, mako, kasadonyo urang ka bi tawu, baraso, apo nan inyo danga tantang diri angku tu, indak batua, dek karano angku sandiri pun mangarajokan paratuaran Musa.
44021025	Tapi, tantang parkaro urang-urang nan indak urang Yahudi, nan lah ba-iman kabake Isa Almasih, kami lah mangirin surek kabake inyo tu tantang kaputusan kami, baraso, inyo tu indak buliah doh mamakan, makanan nan lah dipasambahkan kabake barhalo, sarato indak buliah makan darah, atau makan dagiang binatang nan mati dicakiak; sarato indak buliah mangarajokan karajo-karajo nan cabua.”
44021026	Bisuak arinyo, Paulus payi jo urang nan barampek tu, untuak ma-adokan upacara panyucian diri. Kamudian, inyo tu bi masuak ka Baithullah, untuak ma-agiah tawu, barapo ari lai baru upacara panyucian tu salasai, sarato karoban untuak satiyok-tiyok inyo tu dipasambahkan.
44021027	Kutiko jangko wakatu nan tujuah ari tu lah ampia abih, babarapo urang Yahudi nan dari Asia, manampak Paulus di Baithullah. Mako, inyo tu bi ma-asuang urang nan banyak, kamudian, inyo tu bi mamacikkan Paulus,
44021028	sambia ma-ariak-ariakkan, ”Oih urang-urang Israel, tolonglah! Ikolah urangnyo nan payi kian kumari, nan ma-ajakan kabake sadonyo urang, ajaran nan manantang banso Israel, sarato nan manantang paratuaran Musa, sarato nan manantang Baithullah ko. Kiniko malah inyo bawok pulo, urang-urang nan indak urang Yahudi, bi masuak ka Baithullah, sarato mambuwek tampaik nan suci ko jadi banajih!” (
44021029	Mangkonyo urang-urang tu bakato bakcando itu, dek karano inyo tu lah bi manampak, Trofimus urang Efesus, samo-samo jo Paulus di kota; inyo tu bi manyangko, Paulus lah mambawok Trofimus masuak Baithullah.)
44021030	Kaciyek-annyo kota tu lah kalibuik tunja, sarato kasadonyo urang bi balari-lari, sudah tu bi ba-uruang. Kamudian, inyo tu bi manangkok Paulus, sarato inyo jaranjangkan kaluwa dari Baithullah. Sakutiko tu juwo pintu Baithullah disawokkan urang.
44021031	Samantaro urangurang tu marancanakan untuak ka mambunuah Paulus, mako, ado urang nan ma-agiah tawu kabake kumandan pasukan Roma, baraso kaciyek-annyo Yerusalem sadang kacau.
44021032	Lansuang kumandan tu mambawok babarapo urang kumandan, sarato jo saradadu, sudah tu bagageh payi ka tampaik kakacauan tu. Pado wakatu urang nan banyak tu manampak kumandan, sarato jo pasukannyo, mako, urang-urang tu baranti manangani Paulus.
44021033	Kumandan tu payi mandakek kabake Paulus sarato manangkoknyo, sarato manyuruah urang mampilanggui Paulus. Kamudian, kumandan tu batanyo tantang diri Paulus, sarato apo nan lah inyo pabuwek.
44021034	Sabagian dari urang nan banyak tu manjawauk bakcando iko, nan sabagian lai lain pulo jawauknyo. Ka-adaan lah sabana kacau, sainggo kumandan tu indak dapek lai mangatawui, apo sabananyo nan lah tajadi. Dek karano itu inyo mamarentahkan supayo Paulus dibawok baliak ka kota.
44021035	Kutiko urang-urang nan mambawok Paulus tu, lah tibo di janjang, mako, urang-urang nan mambuwek kacau tu, bi batambah manggilo-gilo, sainggo Paulus tapaso dibendo dek saradadu-saradadu tu.
44021036	Inyo tu di-iriangkan dari balakang, dek garombolan pangacau tu, nan bi ma-ariak-ariakkan, ”Bunuah sajo inyo!”
44021037	Baitu nak masuak ka dalam markas, Paulus bakato kabake kumandan tu, ”Angku, layi buliah ambo mangecek jo angku agak sabanta?” Kumandan tu batanyo, ”Layi bisa angkau mangecek jo bahaso Yunani?
44021038	Jikok baitu, angkau ko indak urang Mesir nan mambarontak baru-baru ko, nan mambawok lari ampek ribu urang pangacau basinjato, masuak padang gurun?”
44021039	Paulus manjawauk, ”Ambo ko urang Yahudi; ambo panduduak kota Tarsus, kota nan tamusawua di Kilikia. Tolonglah ijinkan ambo mangecek kabake urang-urang tu.”
44021040	Sasudah Paulus di-agiah ijin untuak mangecek, mako, Paulus tagak dijanjang, sudah tu ma-agiah kodejo tangannyo. Kasadonyo urang bi ta-anok. Kamudian, Paulus mangecek kabake urang-urang tu jo bahaso Ibrani. Paulus bakato, RIWAYAIK RASUL-RASUL
44022001	”Bapak-bapak, sarato jo Sudaro-sudaro kasadonyo! Ambo ka manyampaikan pambelaan ambo kabake angku-angku. Cubolah dangakan!”
44022002	Kutiko urang-urang tu mandanga Paulus mangecekjo bahaso Ibrani, mako, urang-urang tu batambah anok. Sudah tu, Paulus manaruihkan katarangannyo.
44022003	Paulus bakato, ”Nan ambo ko adolah urang Yahudi, ambo layie di Tarsus di nagari Kilikia, tapi, ambo digadangkan di siko, di Yerusalem ko, sarato dididik jo sacaro taliti dek guru gadang angku Gamaliel, manuruik paratuaran nan di-ajakan dek Musa kabake niniak muyang kito. Samo pulo jo kasadonyo angku-angku nan di siko kiniko, ambo pun sabana gigiah bakarajo untuak Allah.
44022004	Ambo ma-aniayo pangikuik-pangikuik ajaran baru tu sampai mati. Kasadonyo urang-urang tu, biya laki-laki, atau pun padusi, ambo tangkok-i, sudah tu ambo masuakkan ka pinjaro.
44022005	Imam basa sandiri, sarato jo kasadonyo anggota Mahkamah Ugamo, bisa manjadi sasi, baraso ambo ko indak baduto. Dek karano, inyo tu lah nan mambari ambo surek, nan ditujukan kabake urang-urang Yahudi nan di Damsyik. Jo surek tu, ambo mandapek kuwaso untuak manangkok-i urang-urang nan di sinan tu, nan bi picayo kabake ajaran tu, sarato mambawok inyo tu ka Yerusalem, untuak ka di-ukun.”
44022006	”Kutiko ambo sadang dalam pajalanan, lah ampia dakek ka kota Damsyik, kutiko tu tangah ari badantang, indak disangko-sangko ado cahayo nan sangaik tarang mamanca dari langik ka sakuliliang ambo.
44022007	Ambo rabah ka tanah, sudah tu ambo mandanga suwaro nan bakato kabake ambo, ’Oih Saulus, Saulus! Baa mangko angkau ma-aniayo Ambo?'
44022008	Sudah tu ambo batanyo, ’Siyakoh Angkau, oih suwaro nan mangecek?' Ado suwaro nan manjawauk, ’Ambo-lah Isa Almasih urang Nazaret, nan angkau aniayo,'
44022009	Urang-urang nan ado di sinan tu, nan samo-samo jo ambo, bi manampak cahayo tu, tapi, inyo tu indak bi mandanga suwaro Baliau nan mangecek kabake ambo tu.
44022010	Sudah tu, ambo batanyo pulo, ’Apo nan musti ambo pabuwek, Tuhan?' Tuhan manjawauk, ’Tagaklah, payilah ka Damsyik. Tibo di sinan tu, angkau ka di-agiah tawu tantang kasadonyo, apo nan kahandak Allah, nan musti angkau karajokan.’
44022011	Mato ambo lah manjadi buto, dek karano cahayo nan manyilaukan tu. Mako kanti-kanti ambolah nan mambimbiang ambo, untuak taruih ka Damsyik.
44022012	Di sinan tu, ado surang urang nan banamo Ananias. Inyo adolah urang saliah, nan patuah manjalankan paratuaran Musa. Kasadonyo urang Yahudi nan tingga di Damsyik, sangaik ma-aromaik-inyo.
44022013	Kutiko inyo tibo maliyek ambo, inyo tagak di dakek ambo sambia bakato, ’Angku Saulus, andaklah mato angkau bisa maliyek baliak!' Sakutiko tu juwo, kutiko ambo mancingowak, mato ambo lah bisa maliyek inyo.
44022014	Kamudian, inyo bakato kabake ambo, ’Allah niniak muyang kito, lah mamiliah angkau, supayo angkau mangatawui apo nan kahandak Baliau, sarato maliyek kabake Isa Almasih, Pisuruah Allah, nan lah mangarajokan kahandak Allah, sarato iyokanlah kecek Isa Almasih.
44022015	Angkau ka manjadi pisuruah Baliau, untuak ka mangabakan kabake sadonyo umaik mukaluak, apo nan lah angkau liyek, sarato apo nan lah angkau danga.
44022016	Nan kiniko, jan lai ditunggu balamo-lamo. Tagaklah, sarato sarahkanlah diri angkau untuak ka dipamandikan. Ba-imbaulah mamintak tolong kabake Tuhan, supayo angkau dilapehkan dari sagalo doso-doso angkau.’ ”
44022017	”Ambo babaliak ka Yerusalem, di kutiko ambo sadang badowa di Baithullah, ambo dikuwasoi dek Roh Allah.
44022018	Ambo manampak Tuhan; Baliau bakato kabake ambo, ’Capeklah tinggakan Yerusalem ko, dek karano urang-urang nan di siko, indak ka niyo doh manarimo kaba nan ka angkau baritokan tantang diri Ambo.’
44022019	Ambo bakato, ’Tuhan, urang-urang ko lah bi tawu, baraso ambo lah masuak ka rumah-rumah ibadaik untuak manangkok-inyo, sarato manangani urang-urang nan picayo kabake Angkau.
44022020	Baitu pulo kutiko pisuruah Angkau Stefanus dibunuah, ambo sandiri ado di sinan tu, sarato satuju pulo jikok inyo dibunuah. Malah ambo sandirilah nan manunggui pakaian urang-urang nan mambunuah inyo.’
44022021	Tapi, Tuhan bakato pulo baliak kabake ambo, ’Payi sajolah, dek karano Ambo ka manyuruah angkau payi ka tampaik nan jauah, kabake urang nan indak urang Yahudi.’ ”
44022022	Urang-urang tu taruih juwo bi mandangakan Paulus babicaro, tapi, tibo di kalimaik nan tarakir, urang-urang tu bi ma-ariakkan sakuwaikkuwaiknyo, ”Bunuah sajo urang nan bakcando iko. Inyo ko indak patuik doh ko iduik!”
44022023	Sambia ma-ariak, urang-urang tu bi mangipehkan jubahnyo, sarato ma-ambuangkan abu ka udaro.
44022024	Dek karano itu, kumandan pasukan Roma tu manyuruah mambawok Paulus ka markas, supayo inyo dipareso di sinan tu, sarato ditangani, untuak mangatawui apo sabauknyo mangko urang-urang Yahudi bi ma-ariakkan kato-kato nan bakcando itu taradok inyo.
44022025	Tapi, kutiko Paulus lah dikabek, untuak ka dicambuik, mako, Paulus bakato kabake kumandan nan tagak di sinan tu, ”Apokoh layi dibuliahkan, mancambuik urang warga karajaan Roma, sabalun inyo disidangkan?”
44022026	Dek mandanga nan baitu, kumandan tu payi kabake kapalo pasukan, sarato jo bakato, ”Apo nan ka apak pabuwek? Urang ko adolah warga karajaan Roma!”
44022027	Mako, kumandan tu payi kabake Paulus, sarato batanyo, ”Cubolah agiah tawu, apokoh iyo angkau warga karajaan Roma?” ”Iyo, ” kecek Paulus, ”ambo iyo warga karajaan Roma.”
44022028	Kumandan tu bakato pulo, ”Ambo banyak sangaik tabayie, untuak ka manjadi warga karajaan Roma!” Paulus bakato, ”Nan ambo sajak dari layie, lah warga karajaan Roma.”
44022029	Di sakutiko tu juwo, saradadu-saradadu nan ka mamareso Paulus, bi tasuruik, nan kumandan tu pun tabik takuik, dek karano inyo lah mampilanggu-i Paulus, padohal Paulus warga karajaan Roma.
44022030	Kumandan pasukan Roma tu, niyo sangaik nak mangatawui, apo bana sabauknyo, mangko urang-urang Yahudi mampasalahkan Paulus. Dek karano itu, bisuaknyo, inyo panggie imam-imam kapalo, sarato jo Mahkamah Ugamo, supayo bi bakumpua. Sudah tu pilanggu Paulus dibukak, kamudian inyo dibawok mangadauk ka adok-an imam-imam kapalo sarato jo Mahkamah Ugamo. RIWAYAIK RASUL-RASUL
44023001	Paulus mancaliak kabake anggota-anggota mahkamah tu, sudah tu inyo bakato, ”Angku-angku, sudaro-sudaro ambo! Sampai ari ko, di dalam ati ketek ambo, ambo indak maraso badoso doh kabake Allah, tantang parkaro iduik ambo.”
44023002	Kutiko Paulus mangatokan nan bakcando itu, Imam Basa Ananias manyuruah urang nan tagak di dakek Paulus, untuak manampa muncuang Paulus.
44023003	Mako, Paulus bakato kabake imam basa tu, ”Lah musti Allah ka manampa angkau, urang munapiak nan icak-icak bakcando urang siyak! Angkau duduak di sinan tu, ka ma-adieli ambo manuruik paratuaran Musa, padohal angkau sandiri lah malangga paratuaran tu, jo sacaro manyuruah urang manampa ambo!”
44023004	Urang-urang nan bi tagak di dakek Paulus, bi bakato kabake inyo, ”Angkau lah ma-ino imam basa nan malayani Allah!”
44023005	Paulus manjawauk, ”Eh, ambo indak tawu doh angku-angku, baraso inyo tu imam basa. Batua, di Alkitauk ado tatulih, ’Janlah angkau ma-ino pamimpin banso angkau.’ ”
44023006	Paulus maliyek, baraso sabagian dari anggota-anggota mahkamah tu, adolah urang-urang Saduki, nan sabagian lai urang-urang Farisi. Dek karano itu, Paulus bakato kabake mahkamah tu, ”Oih angku-angku! Ambo ko urang Farisi, katurunan Farisi. Ambo di-adieli di siko, dek karano ambo picayo, baraso urang-urang nan mati, ka iduik baliak.”
44023007	Kutiko Paulus bakato bakcando itu, mako, urang-urang Farisi sarato jo urang-urang Saduki tu, muloi bi batangka, sainggo sidang tu pacah manjadi duwo kalompok. (
44023008	Dek karano, urang-urang Saduki bapandapek, baraso urang nan lah mati, indak ka iduik doh baliak, baraso nan malekaik indak ado, nan roh-roh, indak ado pulo; sadangkan nan urang Farisi, bi picayo kasadonyo tu ado.)
44023009	Mako, bi bakaruak aranglah urang tu dek batangka. Babarapo urang Farisi nan manjadi guru ugamo, inyo bi tagak, sarato sabana-bana manantang. Inyo tu bi bakato, ”Manuruik pandapek kami, urang ko indak basalah saketek juwo doh! Mungkin iyo ado roh, atau malekaik nan lah mangecek kabake inyo!”
44023010	Patangkaran tu batambah bajadi-jadi, sainggo kumandan tu tabik takuik, kok sampai Paulus ditangani dek urang-urang tu. Mako, inyo manyuruah pasukannyo, untuak payi manjapuik Paulus dari tangah-tangah urang nan banyak tu, sarato mambawok inyo ka markas.
44023011	Di malam barisuaknyo, Tuhan Isa Almasih datang, tagak di dakek Paulus sambia bakato, ”Kuwaikkanlah ati angkau! Angkau lah mambari pangakuan angkau, tantang diri Ambo di Yerusalem. Isuak, angkau musti pulo mambari pangakuan nan bakcando itu di Roma.”
44023012	Kutiko ari lah siang, urang-urang Yahudi muloi bi bamupakaik ka mambunuah Paulus. Inyo tu bi basumpah, indak ka bi makan, atau pun minun, jikok Paulus alun inyo bunuah.
44023013	Ado labiah dari ampek puluah urang, nan bi mambuwek rancana jahek tu.
44023014	Inyo tu bi payi kabake imam-imam kapalo, sarato kabake pamimpin-pamimpin Yahudi, sarato bi bakato, ”Kami lah bi basumpah basamo-samo, baraso kami indak ka bi makan, atau minun apo pun juwo, jikok kami alun mambunuah si Paulus.
44023015	Nan kiniko angku-angku, sarato jo anggota-anggota Mahkamah Ugamo, kok dapek andaknyo mangirin surek kabake kumandan pasukan Roma tu, untuak mamintak kabake inyo, supayo inyo mambawok Paulus baliak mangadauk kabake angku-angku, sa-olah-olah angku-angku nak ka mamareso parkaronyo baliak, jo sacaro labiah taliti. Sabalun inyo tibo di siko, kami lah basiyauk-siyauk untuak ka mambunuah inyo.”
44023016	Tapi, ado surang kamanakan Paulus, inyo mangatawui rancana jahek urang-urang tu. Mako, inyo payi ka markas, sarato ma-agiah tawu kabake Paulus, rancana urang-urang tu.
44023017	Sudah tu, Paulus ma-imbau surang kapalo pasukan, sarato bakato bakcando iko, ”Bawoklah anak mudo ko kabake kumandan; inyo nak ka manyampaikan sasuatu kabake kumandan.”
44023018	Kapalo pasukan tu mambawok anak mudo tu kabake kumandan, sarato jo bakato, ”Si Paulus, urang tahanan tu, ma-imbau ambo, sarato mintak ambo mambawok anak mudo ko, ka apak kumandan; inyo nak ka manyampaikan sasuatu.”
44023019	Kumandan tu mamacikkan tangan anak mudo tu, sudah tu mambawok baganjua untuak batanyo, ”Apo nan ka angkau sampaikan kabake ambo?”
44023020	Anak mudo tu manjawauk, ”Urang-urang Yahudi lah samupakaik, untuak ka mamintak apak, supayo mambawok mak Paulus bisuak mangadauk Mahkamah Ugamo, sa-olah-olah nak ka mamareso parkaronyo baliak, jo sacaro nan labiah taliti.
44023021	Tapi, kok dapek janlah apak palakukan pintak urang-urang tu, dek karano, kiniko ado urang ampek puluah urang labiah, nan sadang bi ma-andok untuak nan ka ma-adang mak Paulus di tangah jalan. Inyo tu kasadonyo lah bi basumpah, baraso indak ka bi makan, sarato indak ka bi minun doh, jikok inyo tu alun mambunuah mak Paulus. Nan kiniko, inyo tu lah bi siyauk; tingga manunggu jawauk dari apak sajo nyo lai.”
44023022	Kumandan tu bakato, ”Jan angkau kecekkan kabake siyasiyanyo, baraso angkau lah ma-agiah tawu parkaro tu kabake ambo.” Sudah tu, kumandan tu manyuruah anak mudo tu pulang.
44023023	Kamudian, kumandan tu ma-imbau duwo urang kapalo pasukan, sarato bakato kabake inyo tu, ”Siyaukkanlah duwo ratuih urang saradadu, sarato jo tujuah puluah urang saradadu nan bakudo, sarato jo duwo ratuih urang saradadu nan batombak, untuak barangkek pukua sambilan malam ko juwo, ka Kaisarea.
44023024	Sadiyokan pulo kudo nan ka diracak dek Paulus, sarato bawoklah inyo salamaik sampai kabake Gubenur Feliks.”
44023025	Sudah tu, kumandan tu mambuwek surek, nan bunyinyo bakcando iko,
44023026	”Pak Gubenur Feliks nan mulie. Salam dari Klaudius Lisias!
44023027	Urang nan ambo kirin kabake apak ko, mulonyo, inyo lah ditangkok dek urang-urang Yahudi, santano ambo indak tibo jo pasukan ambo untuak manyalamaikkan inyo, lah ampia lai inyo ka dibunuah dek urang-urang Yahudi; dek karano ambo lah mandanga kaba, baraso inyo adolah warga karajaan Roma.
44023028	Dek karano ambo niyo nak mangatawui, apo bana kasalahannyo, nan dituduahkan dek urang-urang Yahudi kabake inyo, mako, ambo mambawok inyo ka Mahkamah Ugamo Yahudi.
44023029	Tanyato, indak ado doh inyo mampabuwek sasuatu, nan patuik inyo di-ukun jo ukunan mati, atau inyo tu dipinjarokan. Tuduahan urang-urang Yahudi kabake inyo, hanyolah nan basangkuik-pauik jo paratuaran-paratuaran ugamo Yahudi tu sandiri.
44023030	Kamudian, ado urang nan ma-agiah tawu kabake ambo, baraso ado rancana jahek dari urang-urang Yahudi taradok inyo. Dek karano itu, lansuang inyo ambo kirin kabake Pak Gubenur. Ambo pun lah manyuruah pulo urang-urang nan manuduah inyo, untuak mambawok pangaduan inyo tu kabake Pak Gubenur.”
44023031	Mako, anggota-anggota saradadu tu bi payi manjalankan tugehnyo. Inyo tu bi manjapuik Paulus, sudah tu mambawoknyo malam tu sampai di Antipatris.
44023032	Bisuak arinyo, pasukan nan bakudo sajo nan manaruihkan pajalanan mambawok Paulus, saradadu nan lain, bi babaliak ka markas.
44023033	Kutiko pasukan nan bakudo tu, lah sampai di Kaisarea, mako, inyo tu mambarikan surek nan inyo bawok, sarato manyarahkan Paulus kabake gubenur.
44023034	Sasudah gubenur mambaco surek tu, mako, inyo mananyokan dari ma asa Paulus. Kutiko inyo tawu baraso Paulus barasa dari Kilikia,
44023035	mako, inyo bakato, ”Jadihlah! Ambo ka mamareso parkaro angkau, jikok urang-urang nan mangadukan angkau lah bi tibo di siko.” Sudah tu, inyo mamarentahkan supayo Paulus ditahan di istano Herodes. RIWAYAIK RASUL-RASUL
44024001	Limo ari kamudian, Imam Basa Ananias, sarato jo pamimpin-pamimpin urang Yahudi, bi payi ka Kaisarea, samo-samo jo surang pangacara nan banamo Tertulus. Urang-urang tu payi mangadauk ka Gubenur Feliks, untuak manyampaikan pangaduannyo tantang diri Paulus.
44024002	Kutiko Tertulus dipanggie ka muko, inyo manuduah Paulus bakcando iko, ”Pak Gubenur nan mulie! Salamo apak mamimpin, nagari kami lah tanang santoso. Dek karano kabijaksanoan apak, lah banyak sagalo sasuatu nan dipaelok-i di banso kami.
44024003	Kasadonyo tu, dima punjuwo, tatauk kami sambuik jo tarimo kasih, sarato jo raso aromaik nan satenggi-tengginyo.
44024004	Tapi, supayo jan banyak mambuwang wakatu apak, ambo mambana, kok dapek basadiyolah andaknyo apak untuak mandangakan, pangaduan kami nan singkek ko.
44024005	Lah jaleh bana di kami, nan urang ko, adolah urang pangacau nan babahayo. Dima-dimanyo inyo mambuwek kacau di antaro urang-urang Yahudi, nan inyo adolah pamimpin garakkan urang-urang Nazaret.
44024006	Malah inyo lah mangumuahi Baithullah, dek karano itulah mangko kami tangkok. Kami bamukasuik nak ka ma-adieli inyo manuruik paratuaran ugamo kami.
44024007	Tapi, pak kumandan Lisias, marabuik inyo dari tangan kami,
44024008	sarato mamarentahkan, urang-urang nan mangadukan inyo, supayo mangadauk ka pak Gubenur. Jikok apak mamareso urang ko, mako, apak ka mandanga sandiri dari inyo, iyo atau indaknyo, sagalo apo nan lah kami kadukan, tantang diri inyo.”
44024009	Urang-urang Yahudi nan di sinan tu, sato pulo manuduah Paulus, sarato ma-iyokan pulo sagalo apo nan lah dikatokan dek Tertulus.
44024010	Sudah tu, gubenur tu mambari kode kabake Paulus, baraso inyo buliah mangecek. Mako, Paulus bakato, ”Ambo tawu, apak lah batawun-tawun lamonyo manjadi hakim di nagari ko. Itulah sabauknyo, mangko ambo labiah suko manyampaikan pambelaan ambo ko, di adok-an apak.
44024011	Apak bisa manyalidiak-i sandiri, baraso indak labiah dari duwo baleh ari nan lapeh, ambo payi ka Yerusalem untuak ba-ibadaik.
44024012	Indak ado doh urang-urang Yahudi tu, nan mandapati ambo sadang batangka kok jo siya-siyanyo, atau nan mandapati ambo mangumpuakan urang untuak mambuwek kacau, biya di Baithullah, atau di rumah-rumah ibadaik, atau pun kok dima-dimanyo dalam kota.
44024013	Inyo tu pun indak bisa doh mambuktikan, sagalo tuduahan inyo tu taradok ambo, nan inyo kadukan kabake apak.
44024014	Ambo iyo musti ma-akui kabake apak, baraso ambo iyo manyambah Allah nan disambah dek niniak muyang kami, manuruik ajaran Isa Almasih, nan di-anggauk salah dek urang-urang Yahudi. Tapi, nan ambo layi picayo juwo lai, kabake sadonyo nan tatulih di Kitauk Musa, sarato jo nan tatulih di Kitauk Nabi-nabi nan lain.
44024015	Samo jo bakcando urang-urang tu, ambo mampunyoi arapan pulo kabake Allah, baraso kasadonyo urang, ka bi iduik baliak sasudah mati — biya urang-urang nan elok, atau pun urang-urang nan jahek!
44024016	Itulah sabauknyo mangko ambo taruih ba-usawo sa-elok-eloknyo, supayo ati ketek ambo tatauk barasiah taradok Allah, sarato barasiah pulo taradok manusia.
44024017	Sasudah babarapo tawun lamonyo, ambo indak lai di Yerusalem, mako, ambo babaliak ka sinan tu untuak ma-antakan bantuan pitih untuak banso ambo, sarato untuak mampasambahkan karoban kabake Allah.
44024018	Pado wakatu ambo sadang mangarajokan kasadonyo tu, mako, urang-urang tu mandapati ambo di Baithullah, sasudah ambo lah salasai jo upacara panyucian diri. Indak ado doh urang banyak nan samo-samo jo ambo, sarato indak ado pulo doh kakacauan di sinan tu, kutiko tu.
44024019	Hanyo ado babarapo urang Yahudi dari propinsi Asia di sinan tu. Inyo tu lah nan samustinyo ado di siko, untuak mangadukan ambo kabake apak, jikok iyo ado sasuatu dek inyo tu, nan ka inyo tuduahkan taradok diri ambo.
44024020	Atau biyalah urang-urang nan ado di siko kiniko, nan ka manyatokan karajo jahek apo, nan lah tasuwo dek inyo tu di diri ambo, kutiko ambo dibawok ka Mahkamah Ugamo.
44024021	Inyo tu bi mandapati hanyo kalimaik sapatah, nan ambo katokan di adok-an inyo tu, iyolah kalimaik: Ambo di-adieli ari ko, dek karano ambo picayo, baraso urang-urang nan mati ka di-iduikkan baliak.”
44024022	Kamudian, Feliks nan lah banyak mangatawui tantang ajaran Isa Almasih, manutuik sidang parkaro tu. Inyo bakato, ”Ambo ka mamutuihkan parkaro ko, jikok kumandan Lisias lah tibo.”
44024023	Mako, inyo mamarentahkan kumandan nan batangguang jawauk taradok diri Paulus, supayo tatauk manahan Paulus, tapi, jo sacaro nan agak lungga, sarato ma-ijinkan kanti-kantinyo mambarikan apo nan inyo paralukan.
44024024	Babarapo ari kamudian, Feliks datang samo-samo jo bininyo nan banamo Drusila; bininyo tu urang Yahudi. Mako, Feliks manyuruah urang untuak manjapuik Paulus, kamudian, Feliks mandangakan Paulus mangecek, tantang parkaro ba-iman kabake Isa Almasih.
44024025	Tapi, kutiko Paulus mangecek tantang parkaro kabanaran, sarato jo manguwasoi diri, sarato tantang parkaro ukunan di Ari Kiyamaik, Feliks tabik takuik, sudah tu inyo bakato, ”Cukuik sakitu lah dulu, kiniko angkau buliah pulang. Ambo ka mamanggie angkau baliak, jikok layi ado wakatu.”
44024026	Samantaro itu, Feliks ma-arokkan ka mandapek pitih dari Paulus. Itulah sabauknyo, mangko inyo acok-acok manyuruah urang untuak manjapuik Paulus, untuak ka mangecek-ngecek jo inyo.
44024027	Sasudah duwo tawun, Perkius Festus, manggantikan Feliks sabagai gubenur. Dek karano Feliks nak ka ma-ambiak ati urang-urang Yahudi, mako, inyo mampadiyakan sajo Paulus di dalam pinjaro. RIWAYAIK RASUL-RASUL
44025001	Tigo ari sasudah Festus tibo di daerah tu, inyo payi ka Yerusalem dari Kaisarea.
44025002	Di sinan tu, imam-imam kapalo sarato jo pamimpin-pamimpin Yahudi, bi mangadukan Paulus kabake inyo. Urang-urang tu ba-usawo mambujuak Festus,
44025003	supayo dek kabaiakkan atinyo kabake urang-urang tu, inyo namuah manyuruah urang untuak mambawok Paulus ka Yerusalem; dek karano urang-urang tu lah supakaik, untuak ka mambunuah Paulus di tangah jalan.
44025004	Tapi Festus manjawauk, ”Paulus sadang ditahan di Kaisarea; nan ambo sandiri, indak ka lamo lai babaliak ka sinan tu.
44025005	Jadi, biyalah urang-urang nan takamuko di antaro angku-angku sajo, nan ka payi samo-samo jo ambo ka Kaisarea, nan ka mamparkarokan Paulus di sinan tu, jikok iyo inyo lah mampabuwek suatu kasalahan.”
44025006	Sasudah Festus barado di Yerusalem, kiro-kiro salapan atau sapuluah ari lai, mako, inyo babaliak ka Kaisarea. Bisuak arinyo, inyo ma-adokan sidang pangadielan, sarato mamarentahkan supayo Paulus dijapuik untuak mangadauk.
44025007	Kutiko Paulus lah tibo, mako, urang-urang Yahudi nan datang dari Yerusalem, bi tagak di sakuliliang Paulus, sarato muloilah mangamukokan tuduahan-tuduahan nan barek taradok inyo. Tapi, urang-urang tu indak dapek doh mambuktikan sagalo tuduahan tu.
44025008	Dalam pambelaannyo Paulus bakato, ”Ambo indak ado doh mampabuwek sasuatu nan salah, taradok paratuaran ugamo nan di-ajakan dek Musa, atau taradok Baithullah, atau pun taradok Kaisar Roma.”
44025009	Tapi, dek karano Festus nak ka ma-ambiak ati urang Yahudi. Mako, inyo batanyo kabake Paulus, ”Layi namuah angkau payi ka Yerusalem, untuak di-adieli di sinan tu di adok-an ambo, tantang sagalo tuduahan tu?”
44025010	Paulus manjawauk, ”Kiniko ambo sadang tagak di adok-an mahkamah Kaisar Roma; sarato di tampaik ikolah ambo samustinyo di-adieli. Apak sandiri lah tawu, baraso ambo indak basalah taradok urang Yahudi.
44025011	Jikok ambo lah malangga paratuaran, sarato mampabuwek sasuatu nan patuik di-ukun jo ukunan mati, nan ambo rilah untuak mati. Tapi, jikok sagalo tuduahan urang-urang tu indak batua, mako, indak surang juwo doh urang nan bahak, manyarahkan ambo kabake urang-urang tu. Ambo mintak di-adieli dipangadielan Kaisar!”
44025012	Sasudah barundiang jo urang-urang panasiyaik inyo, Festus bakato, ”Jikok angkau mintak di-adieli dipangadielan Kaisar, nan angkau musti payi mangadauk Kaisar.”
44025013	Indak bara lamo kamudian, Rajo Agripa sarato jo Bernike datang ka Kaisarea, untuak mangucaukkan salamaik kabake Festus.
44025014	Sasudah inyo tu lah babarapo ari di sinan tu, mako, Festus manarangkan tantang parkaro Paulus kabake Rajo Agripa. Festus bakato, ”Kiniko di siko ado surang urang tahanan nan ditinggakan dek Feliks.
44025015	Kutiko ambo sadang di Yerusalem, imam-imam kapalo, sarato jo pamimpin-pamimpin Yahudi, bi mangamukokan pangaduan taradok urang nan ditahan ko, sarato bi mamintak, supayo ambo manjatuahkan ukunan kabake inyo.
44025016	Tapi, ambo manjawauk, urang Roma indak bisa doh manyarahkan baitu sajo, urang nan tatuduah untuak di-ukun, jikok inyo alun ba-adok-an jo urang-urang nan manuduah inyo, sarato dibari kasampatan untuak mambela diri.
44025017	Jadi, kutiko urang-urang tu bi datang ka mari, ambo indak manunggu lamo-lamo doh. Bisuaknyo lansuang ambo adokan sidang pangadielan, sarato mamarentahkan, supayo urang nan ditahan tu dijapuik untuak mangadauk.
44025018	Tapi, kutiko urang-urang nan manuduah tu, bi tagak di sakuliliang urang nan ditahan tu, mako, indak ado ciyek juwo doh inyo tu, bi mangamukokan suatu tuduahan tantang pabuatan jahek, bakcando nan lah ambo sangko.
44025019	Urang-urang tu hanyo basalisiah pandapek jo urang nan ditahan tu, tantang parkaro ugamo inyo tu, sarato tantang parkaro surang urang, nan banamo Isa Almasih. Nan Isa Almasih tu lah mati, tapi, Paulus nan dikadukan tu, basikareh mangatokan baraso Isa Almasih tu iduik.
44025020	Dek karano ambo lah pana mamikiekan, baa caronyo ambo ka bisa mandapek sagalo katarangan, tantang duduak parkaro tu, mako, ambo batanyo kabake Paulus, apokoh inyo layi namuah payi ka Yerusalem, untuak ma-adieli parkaronyo tu.
44025021	Tapi, Paulus mintak nayiak bandiang; inyo mintak supayo inyo tatauk sajo di tahanan, sampai parkaronyo diputuihkan dek Kaisar. Dek karano itu, ambo parentahkan supayo inyo tatauk ditahan, sampai ambo dapek kasampatan untuak mangirin inyo kabake Kaisar.”
44025022	Sudah tu, Agripa bakato kabake Festus, ”Ambo niyo pulo tu nak mandangakan curito urang tu.” Festus manjawauk, ”Bisuaklah, apak bisa mandangakannyo.”
44025023	Bisuak arinyo, Agripa sarato jo Bernike, datang jo upacara kabasaran. Inyo tu mamasuak-i ruwang sidang samo-samo jo kumandan-kumandan saradadu parang, sarato jo urang-urang nan takamuko di kota tu. Festus mamarentahkan, supayo Paulus dibawok masuak.
44025024	Sudah tu, Festus bakato, ”Tuanku Agripa, sarato jo kasadonyo urang nan datang! Urang ko lah dikadukan dek kasadonyo urang Yahudi kabake ambo, biya urang Yahudi nan tingga di Yerusalem, atau pun nan di siko. Inyo tu bi manuntuik sambia ma-ariak-ariak, baraso urang ko indak patuik doh dipadiyakan iduik.
44025025	Tapi, ambo indak manamukan doh sasuatu nan lah dipabuwek dek urang ko, nan mamungkinkan inyo di-ukun jo ukunan mati. Nan dek karano inyo sandiri lah mamintak, supayo parkaronyo di-adieli dipangadielan Kaisar, ambo lah mamutuihkan untuak ka mangirin inyo kabake Kaisar.
44025026	Tapi, ambo alun mandapek katarangan nan jaleh tantang dirinyo, nan ka untuak ambo tulihkan dalam surek kabake Kaisar. Itulah sabauknyo, mangko ambo mambawok inyo ka adok-an angku-angku kasadonyo, nan tarutamu sakali, kabake nan mulie, Rajo Agripa! Mukasuik ambo iyolah, sasudah inyo dipareso, mako, ambo lah mandapek katarangan, apo nan samustinyo nan ka ambo tulihkan di dalam surek.
44025027	Dek karano manuruik parasaan ambo, indaklah pado tampaiknyo, jikok mangirin urang tahanan, tapi indak mambari tawu, tantang apo tuduahan nan dituduahkan kabake inyo.” RIWAYAIK RASUL-RASUL
44026001	Agripa bakato kabake Paulus, ”Mangeceklah lai, angkau dibari ijin untuak mambela diri.” Mako, Paulus ma-angkek tangannyo, sudah tu manyampaikan pambelaannyo, bakcando iko,
44026002	”Tuanku Rajo Agripa nan mulie! Ambo maraso sangaik baruntuang, dek karano ambo dibari ijin untuak mambela diri di adok-an Tuanku, untuak manjawauk sagalo tuduahan, nan dituduahkan dek urang-urang Yahudi taradok diri ambo;
44026003	nan tarutamu sakali adolah, dek karano Tuanku tawu bana adaik istiadaik, sarato jo masalah-masalah urang Yahudi. Dek karano itu ambo mambana, basadiyolah andaknyo Tuanku basaba untuak mandangakan katarangan ambo.
44026004	Kasadonyo urang Yahudi lah tawu, baa caro iduik ambo sajak dari maso mudo ambo. Inyo tu lah bi tawu pulo, baraso sajak dari maso mudo, ambo lah iduik di tangah-tangah banso ambo sandiri di Yerusalem.
44026005	Lah lamo inyo tu bi tawu tantang diri ambo. Santano jikok inyo tu layi namuah, mako inyo bisa mambari pangakuan, baraso sajak dari samulo, ambo lah iduik sabagai urang Farisi, sarato lah manjalankan sagalo paratuarannyo nan sangaik kareh di dalam ugamo kami.
44026006	Kiniko ambo tagak di siko untuak di-adieli, dek karano, ambo picayo ka pajanjian nan dibuwek dek Allah kabake niniak muyang kami.
44026007	Pajanjian itu pulolah, nan di arok-arokkan dek kaduwo baleh suku banso Israel, sainggo inyo tu lah bi ba-ibadaik kabake Allah siang jo malam. Tuanku nan mulie, dek karano ambo picayo sangaik kabake pajanjian tu, mako, ambo dipasalahkan dek urang-urang Yahudi.
44026008	Baa mangko sudaro-sudaro ambo urang Yahudi, indak bi mampicayoi, baraso Allah ma-iduikkan baliak urang-urang nan mati?
44026009	Dawulunyo ambo sandiri pun bapandapek, baraso ambo musti ba-usawo sakuwaik tanago, untuak malawan Isa Almasih urang Nazaret tu.
44026010	Kasadonyo tu lah nan ambo pabuwek di Yerusalem. Jo surek kuwaso dari imam-imam kapalo, lah sambuah urang-urang nan saliah, nan ambo puruakkan masuak pinjaro. Malahan ambo manyatujui pulo, supayo urang-urang tu di-ukun mati.
44026011	Lah acok ambo manangani urang-urang tu di rumah-rumah ibadaik, ambo paso inyo untuak ma-engkari imannyo. Iyo bana tabik suga ambo kabake inyo tu, sainggo ambo payi mangaja inyo tu ka kota-kota lain.”
44026012	”Jo mukasuik itu pulolah ambo mambawok surek kuwaso dari imam-imam kapalo, sudah tu ambo payi ka Damsyik.
44026013	Tuanku nan mulie! Pado wakatu ambo dalam pajalanan, kutiko itu di tangah ari badantang, ambo manampak suatu cahayo dari langik, nan labiah tarang daripado matoari. Cahayo tu mamanca di sakuliliang ambo, sarato di sakuliliang urang-urang nan sapajalanan jo ambo.
44026014	Kasadonyo kami bi rabah ka tanah. Sudah tu ambo ado mandanga suwaro, nan bakato kabake ambo jo bahaso Ibrani, ’Oih Saulus, Saulus! Baa mangko angkau taruih juwo ma-aniayo Ambo? Angkau ka marasokan sakik sandiri, jikok angkau ma-ilak juwo dari panggielan Baliau, nan manjadi Tuan angkau.’
44026015	Mako, ambo bakato, ’Siya koh Angkau, oih suwaro nan mangecek?' Tuhan manjawauk, ’Ambo-lah Isa Almasih, nan angkau aniayo.
44026016	Jagolah, sarato tagaklah! Ambo manampakkan diri kabake angkau, jo mukasuik untuak ka ma-angkek angkau manjadi pisuruah Ambo. Angkau musti mambaritokan kabake urang lain, apo nan lah angkau liyek kiniko tantang diri Ambo, sarato tantang apo nan ka Ambo nyatokan kabake angkau isuak, di maso nan ka datang.
44026017	Ambo ka ma-asiangkan angkau dari banso Israel, sarato dari banso-banso lain nan indak urang Yahudi. Ambo ka manyuruah angkau payi kabake inyo tu,
44026018	untuak ka mambukakkan mato inyo tu, supayo inyo tu bi kaluwa dari nan kalam, sarato bi masuak ka nan tarang; supayo inyo tu bi lapeh dari pangaruah Ubilih, sudah tu, dikuwasoi dek Allah. Mako, jo sacaro bi ba-iman kabake Ambo, doso-doso inyo tu ka di-ampuni, nan inyo tu ka manjadi anggota umaik Allah nan tapiliah.’ ”
44026019	”Dek karano itu Tuanku Rajo Agripa, ambo tatauk ba-usawo patuah kabake pangliyatan, nan lah ambo tarimo dari Allah tu.
44026020	Jo sacaro taruih tarang ambo ma-agiah tawu kabake sadonyo urang, supayo inyo tu musti bi batobaik dari doso-doso inyo tu, sarato manyarahkan diri kabake Allah, sarato mampanampakkan dalam caro iduiknyo, baraso inyo tu lah batobaik dari doso-doso inyo tu. Mulo-mulo ambo ma-agiah tawu parkaro tu di Damsyik, kamudian di Yerusalem, sarato di kaciyek-annyo daerah di Yudea, sarato di antaro urang-urang nan indak urang Yahudi.
44026021	Mako, dek karano itulah, mangkonyo urang-urang Yahudi manangkok ambo di Baithullah, sarato ba-usawo nak ka mambunuah ambo.
44026022	Tapi, sampai kiniko ambo dilinduangi dek Allah, sainggo ambo dapek tagak di siko untuak mambarikan pangakuan kabake sadonyo urang — kabake nan gadang atau pun nan ketek. Apo nan ambo katokan ko, adolah sasuatu nan lah dinubuwaikkan dek Musa, sarato jo nabi-nabi nan lain;
44026023	iyolah, baraso Rajo Panyalamaik nan lah dijanjikan dek Allah tu, musti manangguang sansaro, sarato manjadi urang nan partamu, nan iduik baliak sasudah mati; supayo jo caro nan baitu Baliau dapek mambaritokan tarang — iyolah kasalamaiktan — biya kabake urang-urang Yahudi atau pun kabake urang-urang nan indak urang Yahudi.”
44026024	Samantaro Paulus manyampaikan pambelaannyo tu, Festus ma-ariak, ”Oih Paulus, angkau lah gilo ko! Alemu angkau nan banyak tu, nan lah mambuwek angkau gilo!”
44026025	Tapi, Paulus manjawauk, ”Oih angku nan mulie, ambo indak gilo doh. Apo nan ambo katokan ko, batua, kaluwa dari pikieran ambo nan siyaik.
44026026	Tuanku Rajo Agripa sandiri, mangatawui bana tu sagalo parkaro tu. Itu sabauknyo, mangko ambo barani mangecek di adok-an tuanku rajo, jo sacaro taruih tarang. Ambo yakin, indak ciyek juwo doh dari sagalo apo nan lah ambo katokan tu, nan indak dikatawui dek tuanku rajo, dek karano, kasadonyo tu tajadi indak di tampaik-tampaik nan ta-andok doh.
44026027	Nan mulie Tuanku Rajo Agripa! Apokoh tuanku picayo, kabake apo nan dikatokan dek nabi-nabi? Ambo raso tuanku picayo!”
44026028	Mako, Agripa bakato kabake Paulus, ”Angkau sangko mudah, mambuwek ambo manjadi urang Kristen, dalam wakatu nan indak babarapo lamo?”
44026029	Paulus bakato, ”Dalam wakatu nan indak babarapo lamo, atau dalam maso nan panjang, nan ambo badowa kabake Allah, supayo Tuanku, sarato jo angku-angku ko kasadonyo, nan sato mandangakan kecek ambo di ari ko, dapek manjadi bakcando ambo pulo andaknyo — nan pilanggu ko, tantu indak!”
44026030	Akienyo tuanku rajo, gubenur, sarato jo Bernike, sarato jo kasadonyo urang nan lainnyo, bi tagak.
44026031	Sasudah tibo di luwa, inyo tu bi bakato sasamo inyo, ”Urang tu indak ado doh mampabuwek sasuatu, nan mamungkinkan inyo patuik di-ukun jo ukunan mati, atau dipinjarokan.”
44026032	Sudah tu, Agripa bakato kabake Festus, ”Urang tu lah buliah tu dilapehkan, jikok inyo indak mamintak parkaronyo di-adieli di pangadielan kaisar.” RIWAYAIK RASUL-RASUL
44027001	Sasudah diputuihkan, baraso kami musti balayie ka Italia, mako, Paulus sarato jo babarapo urang tahanan nan lain, disarahkan kabake Yulius, kumandan pasukan saradadu Roma, nan dinamokan ”Pasukan Kaisar”.
44027002	Kami nayiak ka kapa nan datang dari Adramitium, mako, kami barangkek jo kapa tu, nan lah siyauk balayie ka palabuahan-palabuahan di propinsi Asia. Aristarkhus, urang Makedonia nan datang dari Tesalonika, balayie pulo samo-samo jo kami.
44027003	Bisuak arinyo kami lah tibo di Sidon. Paulus dipabuwek jo sacaro nan elok sangaik dek Yulius. Inyo dipabuliahkan untuak manamui kanti-kantinyo, supayo kanti-kantinyo tu dapek mambarikan apo nan inyo paralukan.
44027004	Dari sinan tu, kami manaruihkan palayieran. Dek karano angin balawanan jo arah kapa, mako, kami tapaso balayie manyisi pantai pulau Siprus, nan layi agak talinduang dari angin.
44027005	Kamudian, kami balayie di lauik nan ba-adok-an jo nagari Kilikia, sarato jo nagari Pamfilia, sudah tu, kami sampai di Mira, di nagari Likia.
44027006	Di sinan tu, kumandan saradadu tu basuwo jo sabuwah kapa nan dari Aleksandria, nan nak balayie ka Italia. Mako, inyo mamindahkan kami ka kapa tu.
44027007	Babarapo ari lamonyo, kami balayie lambek sangaik, jo caro nan sangaik sulik, akienyo sampai juwolah kami dakek kota Knidus. Kamudian, dek karano angin nan alun elok untuak balayie, mako, kami indak dapek doh manaruihkan palayieran ka tujuan nan samulo. Mako, kami balayie arah nan ka Baruah pulau Kreta, malalui Tanjuang Salmone, supayo di sinan tu kami talinduang dari angin.
44027008	Jo caro nan sangaik sulik, kapa kami balayie manyisi pantai pulau tu, sampai akienyo kami tibo di suatu tampaik nan banamo Palabuahan Rancak, indak bara jauah dari kota Lasea.
44027009	Pado wakatu itu, Ari Rayo Pandamaian urang Yahudi, lah talampau. Lah banyak ari nan tabuwang dek kami, sainggo indak ado lai wakatu nan elok untuak balayie. Dek karano itu, Paulus mambari nasiyaik nan bakcando iko kabake urang-urang tu,
44027010	”Oih sudaro-sudaro, manuruik pandapek ambo, sangaik babahayo rasonyo jikok kito taruihkan juwo balayie. Kito ka rugi gadang, kito indak hanyo ka rugi barang, atau ka rugi kapa kito ko sajo, tapi, angok kito pun bisa malayang.”
44027011	Tapi, kumandan saradadu tu, labiah picayo kabake jurumudi, sarato jo nangkodo kapa, daripado kabake nasiyaik Paulus.
44027012	Palabuahan nan di sinan tu, iyo indak elok doh untuak tampaik kapa-kapa balabuah di musin dingin. Dek karano itu, kabanyakkan anak kapa bi satuju untuak manaruihkan palayieran, barangkek dari palabuahan tu, dek karano inyo tu nak bi ma-usawokan supayo sampai di Feniks, sarato balabuah di sinan salamo musin dingin. Feniks adolah palabuahan di pulau Kreta, nan ma-adok ka Baraik Daya, sarato jo Baraik Lauik.
44027013	Pado wakatu itu, angin nan dari Baruah barambuih lambek. Mako, anak kapa bi manyangko, inyo tu lah ka dapek balayie baliak. Dek karano itu, inyo tu bi mambongka sauah, sudah tu kapa balayie manyisi pantai pulau Kreta.
44027014	Tapi, indak lamo kamudian, tibolah angin limbubu — iyolah angin nan dinamokan angin Ujuang Lauik — mambadai dari darek,
44027015	sarato ma-ampeh ka kapa kami. Dek karano indak mungkin lai kapa taruih balayie malawan angin, mako, kami manyarah sajo, sarato mampadiyakan kapa anyuik dibawok angin.
44027016	Kami agak talinduang saketek, di kutiko kami lalu di sabalah nan ka Baruah pulau Kauda nan ketek tu. Di sinan tu, jo bakarajo kareh kami barasil manguwasoi sikoci kapa kami.
44027017	Sasudah sikoci tu dinayiakkan ka kapa, mako, kapa tu dikabek, dilingka sabalik jo tali untuak mampakuwaik. Dek karano takuik ka ta-ampeh ka kasiak Sirtis nan dangka, layie diturunkan, sudah tu kapa dipadiyakan manuruikkan angin.
44027018	Angin taruih juwo manggilo, sainggo bisuak arinyo, tapasolah muatan kapa dibuwang masuak lauik.
44027019	Bisuak ciyek lai, jo tangan inyo sandiri, anak-anak kapa tu bi mancampakkan pulo alaik-paragaik kapa masuak lauik.
44027020	Antah bara ari lamonyo, kami indak manampak matoari, sarato jo bintang, nan angin pun taruih manaruih manggilo. Akienyo, indak ado lai arapan kami untuak ka salamaik.
44027021	Ado babarapo wakatu lamonyo, urang-urang tu indak bi makan. Mako, Paulus payi tagak di adokan urang-urang tu sambia bakato, ”Oih sudaro-sudaro! Santano angku-angku layi ma-iyokan nasiyaik ambo, sarato indak balayie dari pulau Kreta, tantu kito indak ka mangalami doh karusakkan, sarato jo karugian nan bakcando kiniko.
44027022	Tapi, nan kiniko ambo sabana mamintak, supayo angku-angku tatauk bi basukocito. Indak surang juwo doh dari angku-angku nan ka binaso; hanyo kapa ko sajonyo nan ka cayie.
44027023	Dek karano tadi malam, malekaik nan dari Allah nan ambo sambah, iyolah Allah nan bakuwaso taradok diri ambo, datang kabake ambo.
44027024	Malekaik tu bakato, ’Jan takuik Paulus! Angkau ka dapek juwonyo untuak mangadauk kabake Kaisar. Sarato dek kabaiakkan ati Allah kabake angkau, kasadonyo urang nan balayie samo-samo jo angkau, ka bi salamaik dek karano di angkau.’
44027025	Dek karano itu Sudaro-sudaro, andaklah Sudaro basukocito! Dek karano ambo sabana yakin kabake Allah, baraso kasadonyo nan lah Baliau katokan kabake ambo, iyo bakcando itulah nan ka tajadi.
44027026	Tapi, sasudah ko kito ka tadampa di pantai suatu pulau.”
44027027	Di malam nan ka ampek baleh, kami sadang ta-apuang-apuang di Lauik Adria. Di tangah malam, anak kapa bi marasokan, baraso kapa tu sadang mandakek-i darek.
44027028	Mako, inyo tu ma-uluakan batu jo tali, untuak pa-ajuak dalamnyo lauik. Tanyato di tampaik tu, ayie ampia duwo puluah dapo dalamnyo. Indak lamo kamudian, inyo ajuak pulo baliak, ruponyo ayie batambah dangka, kurang saketek limo baleh dapo dalamnyo.
44027029	Inyo tu bi takuik kapa tu ka tasakek di batu karang, mako, inyo tu manurunkan ampek buwah sauah, dari sabalah ka ikua kapa, sarato bi ma-arokkan, kok dapek capeklah ari siang.
44027030	Anak-anak kapa tu, bi mancubo nak ka mancilukuih lari dari kapa tu. Inyo tu bi manurunkan sikoci, bakcando icak-icak nak ka manurunkan sauah, di sabalah nan ka kapalo kapa.
44027031	Untuang Paulus capek bakato kabake kumandan, sarato jo saradadu-saradadu nan ado di kapa tu, ”Jikok anak-anak kapa ko, indak tatauk batahan di kapa, mako, kasadonyo sudaro-sudaro indak ado doh nan ka salamaik.”
44027032	Dek karano itu, saradadu-saradadu tu mamutuihi tali sikoci tu, sainggo sikoci tu anyuik.
44027033	Kutiko ari manjalang siang, Paulus ma-ajak urang-urang tu supayo bi makan kasadonyo. Paulus bakato, ”Lah ampek baleh ari lamonyo, kasadonyo angku-angku hanyo mananti-nanti sajo dalam ka-adaan cameh, sarato indak mamakan sabuwah alah juwo.
44027034	Dek karano itu ambo mintak, supayo bi makanlah agak saketek. Itu labiah elok di angku-angku, supayo angku-angku bakudaraik baliak. Dek karano kasadonyo angku-angku layi ka salamaik, sarato indak ka kurang sabuwah alahjuwo.”
44027035	Sasudah bakato bakcando itu, Paulus ma-ambiak roti, sudah tu, badowa batarimo kasih kabake Tuhan, di adok-an kasadonyo urang-urang tu. Kamudian, inyo mambagi-bagi roti tu, sudah tu inyo tu bi makan.
44027036	Mako, inyo tu kasadonyo bi basumangaik baliak, sarato bi sato pulo makan.
44027037	Kasadonyo urang nan ado di kapa kutiko itu, ado duwo ratuih tujuah puluah anam urang banyaknyo.
44027038	Sasudah kasadonyo urang-urang tu bi makan sacukuiknyo, mako, inyo tu muloi bi mambuwang gandun muatan kapa tu masuak lauik, supayo kapa tu bakurang bareknyo.
44027039	Kutiko ari lah siang, anak-anak kapa tu bi manampak daratan, tapi, inyo tu indak bi tawu, daratan apo tu nan nampak. Inyo tu bi maliyek sabuwah taluak sarato jo pantainyo. Jadi, inyo tu bamukasuik, kok dapek nak malabuahkan kapa tu di taluak tu.
44027040	Mako, inyo tu bi mamutuihi tali-tali sauah, nan sauah tu inyo padiyakan sajo karam di lauik. Sarangkek jo itu, inyo tu mambukak pulo tali-tali nan mangabek kamudi. Kamudian, inyo tu manayiakkan layie nan sabalah ka muko, supayo angin manulakkan kapa tu manuju pantai.
44027041	Tapi, kapa tu ta-antuak ka pungguang kasiak. Nan bagian ka muko kapa tu lah tasakek, sarato indak dapek lai manggarik, sadangkan nan bagian balakangnyo, lah cayie di-ampai dek ombak gadang.
44027042	Saradadu-saradadu nan di kapa tu, baniyaik nak ka mambunuah kasadonyo urang tahanan, dek karano inyo tu takuik, jan sampai ado urang tahanan tu nan baranang ka darek, sudah tu bi lari.
44027043	Tapi, kumandan tu managah mukasuik saradadu-saradadu tu, dek karano inyo nak ka manyalamaikkan Paulus. Inyo manyuruah kasadonyo urang nan pandai baranang, bi tajun labiah dawulu, sarato taruih baranang ka pantai;
44027044	nan lain-lainnyo baru ma-iriang di balakang, sambia bapacik ka papan, atau ka kayu pacahan kapa tu. Jo caro nan bakcando itulah, kasadonyo kami salamaik sampai ka darek. RIWAYAIK RASUL-RASUL
44028001	Sasudah lah bi salamaik kami mandarek, baru lah kami tawu, baraso pulau tu banamo Malta.
44028002	Panduduak di pulau tu ramah sangaik kabake kami. Inyo tu bi manyambuik kami kasadonyo jo sacaro elok, sarato ma-iduikkan api untuak kami, dek karano udaro dingin, nan ujan pun lah muloi pulo turun.
44028003	Paulus mangumpuakan kayu, sudah tu inyo latakkan di ateh api. Samantaro inyo manonggokkan kayu tu, mako, kaluwalah ula sikua dari onggok kayu tu, dek karano angeknyo api, ula tu malilik ka tangan Paulus.
44028004	Kutiko panduduak pulau tu, bi manampak ula tu mambalik di tangan Paulus, mako, inyo tu bi mangecek sasamo inyo, ”Mungkin urang ko adolah urang pambunuah, biya pun inyo lah lapeh dari bahayo di lauik, tapi, Dewi Ka-adielan indak mampadiyakan inyo iduik.”
44028005	Tapi, Paulus mangalatiakkan ula tu masuak api, nan inyo indak saketek juwo doh marasokan sakik.
44028006	Urang-urang tu bi manyangko, tantu sabanta lai tangan Paulus ka sambok, atau jo sacaro nan indak disangko-sangko inyo ka tagolek, sudah tu mati. Tapi, sasudah mananti babarapo lamo, indak ado doh sasuatu nan luwa biaso nan tajadi di dirinyo, sudah tu, lain pulo lai pandapek urang-urang tu, inyo bi mangatokan baraso Paulus ko adolah dewa.
44028007	Indak jauah dari tampaik tu, ado tanah miliak Publius, gubenur di pulau tu. Jo sacaro nan ramah, inyo manyambuik kami sabagai tamunyo salamo tigo ari.
44028008	Di kutiko itu apaknyo sadang sakik, dapek damam sarato jo mancirikkan darah. Paulus payi maliyek urang gaek nan sakik tu, sarato jo badowa, sambia malatakkan tangannyo ka badan gaek tu, sainggo gaek tu cegak.
44028009	Dek karano di kajadian tu, mako, kasadonyo urang nan sakik di pulau tu bi tibo kabake Paulus, sarato bi cegak panyakik inyo tu.
44028010	Urang-urang tu banyak bi mambarikan adiyah untuak kami, kutiko kami nak ka balayie, inyo tu bi mambawok kasadonyo ka ateh kapa, apo nan kami paralukan salamo dipajalanan.
44028011	Sasudah tigo bulan kami di sinan tu, kami barangkek dari pulau tu, nayiak sabuwah kapa nan dari Aleksandria, nan salamo musin dingin balabuah di pulau tu. Kapa tu mamakai lambang ”Dewa Kamba, Kastorjo Poluks”.
44028012	Kami balabuah di kota Sirakusa, sarato baranti di sinan tu salamo tigo ari.
44028013	Dari sinan tu, kami balayie baliak manyisi pantai, mako sampailah kami di kota Regium. Bisuak arinyo angin muloi barambuih dari arah nan di Baruah, sainggo dalam duwo ari, kami lah tibo di kota Putioli.
44028014	Di sinan tu, kami basuwo jo babarapo urang, nan lah ba-iman kabake Isa Almasih, sarato dek undangan inyo tu, kami baranti di sinan tu salamo sapakan. Sudah tu, kami barangkek ka Roma.
44028015	Sudaro-sudaro nan di Roma, nan lah ba-iman kabake Isa Almasih, mandanga kaba tantang parkaro kami, sainggo inyo tu bi datang ka Pasa Apius, sarato ka Pasanggrahan Tigo, untuak manyambuik kami. Kutiko Paulus lah basuwo jo urang-urang tu, inyo batarimo kasih kabake Allah, nan atinyo pun manjadi tabah.
44028016	Kutiko lah tibo di Roma, Paulus di-ijinkan tingga surangnyo, tapi dijago dek surang saradadu.
44028017	Sasudah tigo ari, Paulus ma-imbau tunganai-tunganai urang Yahudi nan ado di tampaik tu. Sasudah inyo tu lah bi bakumpua, mako, Paulus bakato kabake inyo tu, ”Oih angku-angku! Indak ado doh kasalahan ambo taradok banso kito, atau pun malangga adaik kabiasoan, nan lah kito tarimo dari niniak muyang kito. Tapi, biyapun baitu, nan ambo ditangkok juwo di Yerusalem, sudah tu disarahkan kabake urang-urang Roma.
44028018	Sasudah parkaro ambo dipareso, nan inyo tu bamukasuik nak ka malapehkan ambo, dek karano, tanyato indak ciyekjuwo doh kasalahan ambo, nan mamungkinkan ambo di-ukun jo ukunan mati.
44028019	Tapi, dek karano urang-urang Yahudi bi manantang, mako, ambo tapaso manuntuik, supayo parkaro ambo di-adieli dipangadielan Kaisar Roma. Ambo tuntuik nan bakcando itu, indak doh dek karano ado nan ka ambo kadukan, tantang banso ambo sandiri.
44028020	Itulah sabauknyo, mangko ambo mintak nak basuwo jo angku-angku untuak ka mangecek-ngecek; sabauk ambo di pilanggu, dek karano Panyalamaik nan di arok-arokkan dek banso Israel.”
44028021	Mako, inyo tu bi bakato kabake Paulus, ”Alun ciyek juwo lai kami manarimo surek tantang diri angkau, dari Yudea. Indak surang juwo doh sudaro nan dari sinan, nan mambawok kaba tantang diri angkau, atau mangatokan nan buruak tantang diri angkau.
44028022	Tapi, kami niyo pulo nak bi mandangakan, tantang apo nan angkau yakini, dek karano kami kasadonyo lah bi mandanga, baraso urang bi mancacek-i ajaran nan angkau picayo-i tu.”
44028023	Mako, Paulus sarato jo urang-urang tu, bi manantukan suatu ari untuak batamu baliak. Di ari tu banyak urang nan bi tibo ka tampaik tingga Paulus. Dari pagi sampai sanjo, Paulus manarangkan, sarato jo mambaritokan kabake urang-urang tu, barito tantang Karajaan Allah. Jo sacaro mamakai ayaik-ayaik dari Kitauk Musa, sarato jo dari Kitauk Nabi-nabi, Paulus ba-usawo supayo urang-urang tu bi picayo kabake Isa Almasih.
44028024	Ado nan picayo kabake apo nan dikatokan dek Paulus, tapi, ado pulo nan indak.
44028025	Sasudah Paulus mangatokan nubuwaik Nabi Yesaya kabake urang-urang tu, mako, jo pandapek nan balawan-lawanan, inyo tu bi barangkek dari tampaik tu, Paulus bakato, ”Iyo tapek bana, apo nan lah dikatokan dek Roh Allah, malalui Nabi Yesaya kabake niniak muyang angku-angku!
44028026	Allah bakato, ’Payilah katokan kabake banso ko: Kalian layi taruih juwo ka bi mandanga, tapi, kalian indak ka bi mangarati; kalian layi taruih juwo ka bi mamparatikan, tapi, kalian indak bi tawu, apo nan tajadi.
44028027	Dek karano pikieran banso ko lah mada, talingonyo lah pakak, matonyo lah piciang. Tajadi nan bakcando itu, supayo matonyo jan bi maliyek, talingonyo jan bi mandanga, pikierannyo jan bi mangarati, supayo inyo tu jan bi babaliak kabake-Den, sainggo inyo tu Den cegakkan.’ ”
44028028	Akienyo Paulus bakato, ”Angku-angku musti tawu andaknyo, baraso kaba tantang kasalamaiktan nan dari Allah, kiniko lah dibaritokan kabake banso-banso lain, banso nan indak urang Yahudi. Inyo tu ka bi ma-ikuik-inyo!”
44028029	Sasudah Paulus bakato bakcando itu, mako, urang-urang Yahudi tu bi barangkek dari tampaik tu, sambia bi batangka sasamo inyo.
44028030	Duwo tawun lamonyo Paulus tingga di Roma, di rumah nan disewonyo sandiri. Inyo suko manarimo sadonyo urang, nan bi tibo manamu-inyo.
44028031	Jo sacaro taruih tarang, inyo mambaritokan kabake urang-urang tu, tantang Karajaan Allah, sarato tantang Tuhan Isa Almasih. Paulus laluaso mampabuwek nan bakcando itu, sarato indak ado doh nan ma-ambek-ambek.
45001001	Sudaro-sudaro kasadonyo nan di Roma, nan dikasiahi dek Allah, sarato nan lah dipanggie dek Allah untuak manjadi umaik-Nyo. Allah lah mamiliah, sarato lah ma-angkek ambo sangajo untuak mambaritokan Injil nan dari Allah.
45001002	Injil tu lah dijanjikan dek Allah, sajak dari jaman sa-isuak malalui nabi-nabi-Nyo, sarato lah tatulih pulo di Alkitauk.
45001003	Injil tu adolah barito tantang Anak Allah, Tuhan kito Isa Almasih. Nan sacaro manusia, Baliau adolah katurunan Daud,
45001004	tapi, sacaro ilahi Baliau tanyato adolah Anak Allah. Itu lah tabukti jo kuwaso nan luwa biaso, Baliau bisa iduik baliak sasudah mati.
45001005	Malalui Baliau pulolah, Allah mambarikan kabake ambo kamampuan untuak manjadi rasul, supayo ambo — untuak ma-aromaik-i Isa Almasih — mambimbiang urang-urang dari sagalo banso, supayo bi picayo sarato bi patuah.
45001006	Nan dimukasuikkan jo sagalo banso, adolah tamasuak jo angkau nan di Roma; angkau pun lah dipanggie untuak manjadi umaik Isa Almasih.
45001007	Itulah sabauknyo, mangko ambo mambuwek surek kabake angkau. Mudah-mudahan Allah Bapak kito, sarato jo Tuhan Isa Almasih mambarikan barakaik, sarato jo tanang santoso kabake angkau.
45001008	Nan partamu-tamu, malalui Isa Almasih ambo batarimo kasih kabake Allah, dek karano di angkau kasadonyo; sabauk kaciyek-annyo dunia ko lah bi mandanga, baraso nan angkau picayo sangaik kabake Isa Almasih.
45001009	Satiyok kali ambo badowa, nan angkau tatauk takana dek ambo. Allah sandirilah nan tawu, baraso apo nan ambo katokan tu, iyo baitulah nan sabananyo. Baliau-lah Allah nan ambo layani jo sapanuah ati, jo sacaro mambaritokan lnjil tantang Anak Baliau.
45001010	Ambo sabana mamohon kabake Allah, mudah-mudahan Baliau ma-ijinkan ambo kiniko, untuak mangunjuangi angkau.
45001011	Dek karano ambo taragak sangaik nak basuwo jo angkau, supayo ambo dapek mambagi jo angkau, kamampuan nan dari Roh Allah, untuak manguwaikkan iman angkau.
45001012	Mukasuik ambo iyolah, dek karano kito lah samo-samo ba-iman kabake Isa Almasih, mako, kito dapek samo-samo manguwaikkan iman kito.
45001013	Sudaro-sudaro! Ambo niyo supayo angkau bi tawu, baraso lah acok kali ambo bamukasuik nak ka mangunjuangi angkau, tapi, ado-ado sajo nan ma-ambek. Ambo niyo, supayo di tangah-tangah angkau pun karajo ambo ado asienyo, bakcando karajo ambo nan lah barasil di antaro urang-urang nan indak urang Yahudi, di tampaik-tampaik nan lain.
45001014	Dek karano, ambo mampunyoi kawajiban taradok sagalo banso: biya nan lah bapangatawuan, atau pun nan alun bapangatawuan, biya nan layi basikola, atau pun nan indak basikola.
45001015	Itulah sabauknyo, mangko ambo niyo sangaik nak mambaritokan pulo Injil tu, kabake angkau nan bi tingga di Roma.
45001016	Ambo picayo sangaik kabake Injil tu, dek karano Injil tu adolah kakuatan Allah, untuak manyalamaikkan kasadonyo urang nan layi picayo; nan partamu-tamu urang Yahudi, sarato jo banso-banso lain iyo pulo.
45001017	Dek karano, jo Injil tu lah, Allah manunjuakkan baa caronyo, mampaelok-i baliak ubuangan manusia jo Allah; caronyo iyolah, jo sacaro sabana-bana ba-iman kabake Allah, dari sajak samulo sampai ka akie. Bakcando nan tatulih di Alkitauk, ”Urang nan sabana-bana ba-iman kabake Allah, mako, ubuangannyo jo Allah manjadi elok baliak, nan urang tu ka iduik, nan sabana iduik!”
45001018	Dari sarugo Allah manyatokan bangih-Nyo taradok sagalo doso, sarato jo karajo jahek umaik manusia, dek karano, karajo jahek tu lah nan ma-alangi manusia, untuak mangatawui ajaran nan batua tantang Allah.
45001019	Apo nan dapek dikatawui dek manusia tantang Allah, lah jaleh ado di dalam ati ketek manusia tu sandiri, dek karano, Allah sandiri nan lah manyatokan itu kabake manusia.
45001020	Sajak dari Allah manjadikan dunia, mako, sipaik-sipaik Allah nan indak kaliyatan tu, iyolah ka-adaan-Nyo nan sabagai Allah, sarato jo kuwaso-Nyo nan kaka, lah dapek dipahami dek manusia, malalui kasadonyo nan lah dijadikan dek Baliau. Jadi, manusia indak dapek doh mangatokan, baraso inyo lah bajalan di nan bana.
45001021	Manusia tawu jo Allah, tapi, manusia indak ma-aromaik-i Baliau sabagai Allah, sarato indak pulo batarimo kasih kabake Baliau. Malah sabaliaknyo, manusia mamikiekan nan indak-indak; ati inyo tu lah bi tatutuik.
45001022	Inyo tu bi maraso diri bijaksano, padohal inyo tu pandie.
45001023	Indak doh Allah nan kaka nan disambah dek inyo tu, tapi, malah patuang-patuang, nan manyarupoi mukaluak nan bisa mati; iyolah manusia, buruang, binatang nan bakaki ampek, sarato jo binatang nan bi manjala.
45001024	Dek karano itu, Allah mampadiyakan inyo tu dikuwasoi dek ka-inginan atinyo, untuak mampabuwek nan buruak, sainggo inyo tu bi mangarajokan karajo-karajo nan manjajokkan taradok sasamo inyo.
45001025	Allah nan bana, inyo ganti jo sasuatu nan palasu. Indak Nan Manjadikan doh nan inyo sambah, malainkan nan dijadikan, itu malah nan disambah, sarato nan dilayani dek inyo tu. Padohal, Nan Manjadikan, itulah nan samustinyo dipuji untuak salamo-lamonyo! Amin!
45001026	Dek karano manusia mampabuwek nan bakcando itu, mako, Allah mampadiyakan inyo tu mampaturuikkan napasu buruaknyo. Nan padusi indak lai manyalero kabake laki-laki, bakcando nan galiknyo di manusia, malah inyo tu manyalero kabake sasamo padusi.
45001027	Nan laki-laki baitu pulo; inyo tu indak lai jo sacaro nan biaso, ma-adokan ubuangan jo padusi, malah inyo tu manyalero kabake sasamo laki-laki. Laki-laki mampabuwek karajo nan mambuwek mariangik, taradok sasamo laki-laki, sainggo inyo tu manarimo pambalasan, nan sabandiang jo karajonyo nan jahek tu.
45001028	Dek karano manusia indak maraso paralu untuak tawu jo Allah, mako, Allah mampadiyakan pikieran inyo tu manjadi rusak, sainggo inyo tu bi mampabuwek sagalo parkaro, nan sapatuiknyo indak buliah doh inyo pabuwek.
45001029	Pangana inyo tu lah panuah jo sagalo sasuatu nan jahek, sarato jo nan indak batua; cangok, busuak ati, sarato jo parasaan dangkih; panuah jo ka-inginan nak mambunuah, bacakak, mangicuah, sarato jo mandandam. Inyo tu suko mampakecekkan urang lain,
45001030	suko mamburuak-buruakkan namo urang lain; inyo tu bi uju, sarato jo kurang aja, inyo banci kabake Allah, sarato suko maruwok. Inyo tu pandai mancari caro-caro nan baru, untuak mampabuwek karajo nan jahek. Inyo tu bi durako kabake urang gaek;
45001031	inyo tu indak mau tawu jo urang lain; inyo tu indak tuluih, sarato indak punyo raso ibo.
45001032	Inyo tu layi bi tawu, baraso manuruik paratuaran Allah, urang nan mampabuwek kasadonyo tu, patuik dimasuakkan ka narako. Tapi, biyapun baitu, inyo tu bi mampabuwek pulo sagalo parkaro nan bakcando itu; sarato malah inyo tu bi satuju pulo urang lain mampabuweknyo. ROMA
45002001	Dek karano itu sudaro-sudaro, siya koh angkau, sainggo angkau niyo manyalahkan urang lain? Angkau indak mampunyoi sabuwah alah juwo untuak mambela diri! Dek karano, jikok angkau manyalahkan urang lain, padohal angkau sandiri mampabuwek pulo pabuatan, nan samo jo bakcando dipabuwek dek inyo tu, mako, angkau manjatuahkan pulo ukunan taradok diri angkau sandiri.
45002002	Kito tawu, baraso, jikok Allah manjatuahkan ukunan, taradok urang-urang nan mampabuwek sagalo pabuatan nan bakcando itu, nan kaputusan Allah tu, iyo lah tapek.
45002003	Tapi angkau, oih sudaro-sudaro, bi mampabuwek pulo sagalo parkaro nan angkau tuduahkan kabake urang lain! Apokoh angkau bi manyangko, dapek ta-inda dari ukunan Allah?
45002004	Atau angkau indak bi ma-aragowi kasiah sayang Allah, sarato jo kalapangan ati Baliau, sarato jo kasabaran Baliau nan satenggi langik? Lah musti angkau bi tawu, baraso Allah manyatokan kabaiakkan ati Baliau, dek karano, Baliau niyo supayo angkau bi batobaik dari doso-doso angkau.
45002005	Tapi, angkau kareh kapalo, sarato indak namuah barubah. Dek karano itu, angkau sandirilah nan mambuwek ukunan angkau manjadi batambah barek di Ari Kiyamaik, di kutiko Allah manyatokan bangih-Nyo, sarato manjatuahkan ukunan nan adie.
45002006	Dek karano, Allah ka mambalehkan kabake satiyok urang, sabandiang jo apo nan inyo pabuwek.
45002007	Allah ka mambarikan iduik sajati nan kaka, kabake urang-urang nan takun babuwek baiak, untuak mandapekkan nan mulie, nan ta-aromaik sarato nan kaka.
45002008	Tapi, urang-urang nan mamantiangkan dirinyo sorang, sarato indak namuah patuah kabake Allah, malah inyo manuruikkan nan jahek, mako, Allah ka manimpokan ukunan nan sangaik barek kabake inyo.
45002009	Satiyok urang nan suko babuwek jahek, ka bi kasuliktan, sarato jo sansaro; nan partamu-tamu urang Yahudi, baitu pulo banso-banso lain.
45002010	Tapi, kasadonyo urang nan suko babuwek baiak, ka dibari dek Allah, kamuliyaan, sarato ka-aromaiktan, sarato jo tanang santoso; nan partamu-tamu kabake urang Yahudi, baitu pulo kabake urang-urang banso lain.
45002011	Dek karano, Allah indak mampalain-lainkan urang.
45002012	Urang-urang banso lain, bi badoso dek karano indak mangatawui paratuaran ugamo Yahudi. Mako, inyo tu di-ukun di luwa paratuaran tu. Tapi, urang-urang Yahudi, bi badoso sasudah mangatawui paratuaran tu; dek karano itu, inyo tu ka dituntuik pulo manuruik paratuaran tu.
45002013	Dek karano, urang ba-elok baliak jo Allah, indak doh dek karano inyo tu, lah mangatawui paratuaran ugamo Yahudi, tapi, dek karano inyo mangarajokan, apo nan tatulih dalam paratuaran tu.
45002014	Urang-urang banso lain, indak bi tawu doh paratuaran ugamo Yahudi. Tapi, jikok inyo tu, dek kahandak ati inyo sandiri, mangarajokan apo nan diparentahkan dek paratuaran tu, mako, ati inyo sandirilah nan manjadi paratuaran untuak inyo tu, biyapun inyo tu indak bi tawu jo paratuaran ugamo Yahudi.
45002015	Jo caro iduik inyo tu, manyatokan, baraso apo nan diparentahkan dek paratuaran tu, tatulih di ati inyo tu. Ati ketek inyo tu pun mambuktikan ka-adaan tu, dek karano, inyo tu sandiri, adang-adang inyo disalahkan, nan adang-adang inyo dibatuakan dek pikieran inyo tu.
45002016	Bakcando itulah nan ka tajadi isuak, di ari nan lah ditantukan tu. Di ari tu - manuruik Injil nan ambo baritokan - Allah malalui Isa Almasih, ka ma-adieli sagalo rasiyo ati, sarato jo sagalo rasiyo pikieran kasadonyo urang.
45002017	Tapi, kiniko baa jo angkau sandiri? Angkau bi mangaku diri urang Yahudi. Angkau bagantuang kabake paratuaran ugamo Yahudi, nan angkau bi mamanggakkan tantang Allah.
45002018	Angkau bi mandapek pitunjuak-pitunjuak dari paratuaran tu, sainggo angkau mangatawui kahandak Allah, sarato tawu manantukan nama nan elok.
45002019	Angkau bi yakin, baraso angkau adolah pambimbiang urang buto, sarato ka manjadi tarang untuak urang-urang nan iduik di nan kalam.
45002020	Angkau bi ma-aja urang-urang nan indak bataratik, sarato guru dek urang-urang nan pandie. Angkau bi yakin, baraso di dalam paratuaran ugamo Yahudi, angkau mampunyoi sagalo pangatawuan, sarato jo ajaran nan bana.
45002021	Angkau bi ma-aja urang lain; tapi, baa mangko angkau indak ma-aja diri sandiri? Angkau managah urang, supayo jan mancilok, padohal angkau sandiri mancilok!
45002022	Angkau managah urang, supayo jan bajina, padohal angkau sandiri bajina! Angkau bi jajok kabake patuang, padohal angkau sandiri ma-ambiak barang-barang dari rumah barhalo.
45002023	Angkau bi mamanggak-manggakkan, baraso angkau mampunyoi paratuaran Musa, padohal angkau sandiri ma-ino Allah, dek angkau indak bi mamatuahi paratuaran Baliau.
45002024	Di Alkitauk ado tatulih bakcando iko, ”Dek karano di kalian, oih urang-urang Yahudi, mako, namo Allah dikumuahi di antaro banso-banso lain.”
45002025	Jikok angkau layi bi patuah kabake paratuaran ugamo Yahudi, mako, sunaik rasu angkau ado juwo gunonyo. Tapi, jikok angkau indak mamatuahi, sagalo apo nan diparentahkan dek paratuaran tu, mako, sunaik rasu angkau tu, indak ado doh tu aratinyo.
45002026	Jikok ado urang nan indak urang Yahudi, nan indak basunaik, tapi, inyo layi mamatuahi paratuaran ugamo Yahudi, indakkoh Allah ka ma-anggauk inyo sabagai urang nan lah basunaik?
45002027	Jikok baitu, urang-urang nan indak basunaik tu, ka mampasalahkan angkau urang Yahudi, dek karano, angkau mampunyoi paratuaran ugamo Yahudi, sarato layi basunaik, tapi, angkau bi malangga paratuaran tu. Urang-urang tu indak bi basunaik doh, tapi, malah inyo tu, nan layi mamatuahi paratuaran ugamo Yahudi.
45002028	Dek karano, urang Yahudi nan sajati, indaklah urang nan hanyo namonyo sajo urang Yahudi; baitu pulo, urang nan sabana-bana basunaik, indaklah urang nan hanyo basunaik jo sacaro layie sajo.
45002029	Tapi, sabaliaknyo, surang urang Yahudi nan sajati, adolah urang nan atinyo bajiwa Yahudi; sarato sunaik rasu nan sajati, adolah sunaik di ati, nan dikarajokan dek Roh Allah, indak doh nan dicataik dalam buku. Urang nan bakcando itu, manarimo pujian dari Allah, indak doh dari manusia. ROMA
45003001	Jikok baitu, apokoh untuangnyo manjadi urang Yahudi? Sarato apokoh payidahnyo mamatuahi paratuaran basunaik rasu?
45003002	Tantu sajo banyak payidahnyo! Nan partamu-tamu, dek karano kabake urang Yahudi-lah, Allah mampicayokan kato-kato Baliau.
45003003	Tapi, baa tu jikok sabagian urang Yahudi bi barubah ati? Apokoh dek karano itu, Allah manjadi barubah ati?
45003004	Tantu indak! Dek karano, lah jaleh nan Allah tatauk bana, biyapun satiyok urang bi baduto. Di Alkitauk ado tatulih, ”Andaknyo angkau tabukti batua, dalam apo nan angkau katokan, nan angkau manang di kutiko angkau di-adieli.”
45003005	Tapi, jikok ka-adielan Allah manjadi samakin nyato, dek karano kito mampabuwek nan indak batua, apokoh nan andak kito katokan? Kito katokan Allah indak adie, jikok Baliau ma-ukun kito? (Iyo patuik tanyo nan bakcando itu sacaro manusia.)
45003006	Nan sabananyo indak baitu doh! Santano Allah indak adie, dima pulo ka mungkin Baliau ma-adieli dunia ko?
45003007	Tapi, jikok dek karano pabuatan nan indak batua, mako, apo nan bana tantang Allah samakin nyato, sainggo Baliau dipuji. Baa mangko urang nan babuwek jahek tu, tatauk juwo lai disalahkan sabagai urang nan badoso?
45003008	Baitu pulo, baa mangko kito indak buliah mangatokan, ”Eloklah kito babuwek jahek, supayo timbua kabaiakkan?" Iyo, ado urang-urang nan ma-ino ambo, jo sacaro mangatokan, baraso ambo lah bakato baitu. Urang-urang nan samacam itu, sapatuiknyo di-ukun dek Allah.
45003009	Jadi, baa lai? Apokoh kito sabagai urang Yahudi, labiah elok daripado banso lain? Tantu indak! Kan lah ambo kamukokan, baraso, biya urang Yahudi atau pun banso lain, kasadonyo lah dikuwasoi dek doso.
45003010	Bakcando nan tatulih di Alkitauk, ”Indak surang juwo doh urang nan batua,
45003011	indak surang juwo doh urang nan lai mangarati, sarato indak surang juwo doh nan lai manyambah Allah.
45003012	Kasadonyo urang lah bi manjauahkan diri dari Allah; kasadonyo urang lah bi sasek. Indak surang juwo doh nan layi mampabuwek nan bana; agak surang pun indak!
45003013	Arakuangan inyo tu, nan bak kubuaran nan tangango. Tipu dayo ma-ilie dari lidahnyo, nan bibie inyo tu manyambuakan pitanah, nan bakcando biso ula.
45003014	Muluik inyo tu panuah jo kutuak, sarato jo mancacek.
45003015	Langkah inyo tu capek, jikok nak manangani urang, atau jikok nak mambunuah.
45003016	Karusak-binasoan, sarato jo kasuliktan, inyo serakkan kian kumari.
45003017	Inyo tu buto, taradok jalan nan tanang santoso,
45003018	sarato indak bi ma-aromaik-i Allah.”
45003019	Kiniko kito tawu, baraso kasadonyo nan tatulih dalam paratuaran ugamo Yahudi, adolah untuak urang-urang, nan barado di bawah pamarentahan paratuaran tu. Jo caro nan baitu, indak surang juwo doh urang nan lai dapek mambuwek alasan, sarato kaciyek-annyo dunia bisa dituntuik dek Allah.
45003020	Dek karano, indak surang juwo doh urang nan dimungkinkan ba-elok baliak jo Allah, nan dek karano urang tu mangarajokan sagalo parkaro, nan ado dalam paratuaran ugamo. Malah sabaliaknyo, paratuaran tu hanyo manyatokan kabake manusia, baraso manusia badoso.
45003021	Tapi kiniko, Allah lah manun-juakkan jalan, baa caronyo manusia ba-elok baliak jo Baliau; nan caronyo tu, indak ado doh sangkuik pauiknyo jo paratuaran ugamo Yahudi. Kitauk-kitauk Musa, sarato jo kitauk nabi-nabi, lah manunjuakkan caro nan ka ditampuah,
45003022	baraso Allah mamungkinkan manusia ba-elok baliak jo Baliau, hanyo jikok manusia tu layi ba-iman kabake Isa Almasih. Allah mambukakkan jalan tu, untuak kasadonyo urang nan ba-iman kabake Isa Almasih; dek karano Allah indak mampalainkan urang:
45003023	Kasadonyo urang lah badoso, sarato lah jauah dari Allah, nan andak ka manyalamaikkan inyo.
45003024	Hanyo dek karano rahmaik Allah sajo, nan dibarikan jo sacaro indak mambayie, ubuangan manusia jo Allah manjadi elok baliak; caronyo iyolah: manusia dilapehkan dari kabek doso dek Isa Almasih.
45003025	Allah mangarobankan Isa Almasih, supayo jo kamatian Baliau tu, manusia dinyatokan lapeh dari doso, jikok manusia tu layi ba-iman kabake Baliau. Allah mampabuwek nan bakcando itu, untuak manyatokan ka-adielan-Nyo. Dek karano pado maso nan lampau, Allah lah basaba taradok doso-doso umaik manusia, sainggo Baliau indak ma-ukun inyo tu.
45003026	Tapi, kiniko Baliau batindak taradok doso, untuak manyatokan ka-adielan Baliau. Jo caro nan baitu Baliau manyatokan, baraso Baliau bana; sarato satiyok urang nan layi ba-iman kabake Isa Almasih, ka dinyatokan dek Allah, sabagai urang nan lah ba-elok baliak jo Baliau.
45003027	Dek karano itu, indak ado lai alasan dek kito untuak mamanggak-manggak. Baa dek baitu? Apokoh dek karano kito mangarajokan, apo nan tatulih dalam paratuaran ugamo Yahudi? Indak. Tapi, dek karano kito picayo.
45003028	Dek karano, kasimpualannyo bakcando iko: Urang dinyatokan ba-elok baliak jo Allah, indak doh dek karano inyo mangarajokan, apo nan tatulih dalam paratuaran ugamo Yahudi, tapi, dek karano inyo ba-iman kabake Isa Almasih.
45003029	Ataukoh Allah tu, Allah urang Yahudi sajo? Indakkoh Baliau, Allah pulo dek banso lain? Iyo, batua, Baliau adolah Allah pulo dek banso lain!
45003030	Dek karano, Allah hanyo satu. Baliau-lah nan mamungkinkan urang-urang Yahudi ba-elok baliak jo Baliau, dek karano inyo tu layi ba-iman. Sarato Baliau pulolah nan mamungkinkan, urang-urang banso lain ba-elok baliak jo Baliau; itu juwo dek karano inyo tu layi ba-iman.
45003031	Apokoh dek karano kito ba-iman kabake Isa Almasih, ba-arati kito mambuwang paratuaran ugamo Yahudi? Nan sabananyo indak! Malahan dek karano iman kito tu, kito ma-aragowi paratuaran ugamo Yahudi tu. ROMA
45004001	Jikok baitu, apokoh nan dapek kito katokan tantang Ibrahim, niniak muyang banso kito? Baa koh pangalamannyo?
45004002	Jikok sagalo parkaro nan dikarajokannyo, manyabaukkan Allah manarimo inyo, sabagai urang nan manyanangkan ati Allah, mako, ado juwo alasan dek inyo, untuak mamanggak-manggak. Tapi, inyo indak dapek doh mamanggak di adok-an Allah.
45004003	Di Alkitauk ado tatulih, ”Ibrahim ba-iman kabake Allah, sarato dek karano di imannyo tu, inyo ditarimo dek Allah sabagai urang nan manyanangkan ati Allah.”
45004004	Urang nan bakarajo, manarimo upah; nan upahnyo tu, indak doh di-anggauk sabagai pambarian, dek karano itu adolah haknyo.
45004005	Tapi, ado urang nan indak bagantuang kabake usawonyo sandiri; inyo mampicayokan dirinyo kabake Allah, nan manyatokan urang badoso, lapeh dari kasalahan. Dek karano imannyo tu lah, Allah manarimo urang tu sabagai urang nan manyanangkan ati Allah.
45004006	Baitu pulolah pandapek Daud; itu sabauknyo mangko inyo mangucaukkan salamaik basukocito, kabake urang nan dek Allah lah ditarimo sabagai urang nan manyanangkan ati Baliau, Allah manarimo urang tu, indak tarago maliyek sagalo pabuatan urang tu. Daud bakato bakcando iko,
45004007	”Basukocitolah, urang nan sagalo kasalahannyo dimaohkan, sarato jo sagalo dosonyo di-ampuni dek Allah!
45004008	Basukocitolah, urang nan doso-dosonyo indak dituntuik dek Tuhan!”
45004009	Apokoh ucapan basukocito tu, ditujukan hanyo kabake urang-urang nan ma-ikuik-i paratuaran basunaik sajo? Atau layi pulokoh kabake urang-urang nan indak ma-ikuik-i paratuaran basunaik? Lah kami katokan sabalunnyo, baraso, Ibrahim ditarimo dek Allah sabagai urang nan manyanangkan ati Baliau, dek karano Ibrahim ba-iman kabake Allah.
45004010	Jadi, pabilokoh Allah manyatokan manarimo tu? Sabalun Ibrahim basunaik, atau sasudah basunaik? Batua, sabalun inyo basunaik, indak doh sasudah basunaik.
45004011	Inyo basunaik kamudian, nan sunaiknyo tu hanyo sabagai tando, baraso Allah lah manarimo inyo sabagai urang nan manyanangkan ati Allah, dek karano inyo ba-iman kabake Allah. Inyo ditarimo dek Allah, pado wakatu inyo alun lai ma-ikuik-i paratuaran basunaik. Nan Ibrahim manjadi bapak sacaro rohani, dek kasadonyo urang nan ba-iman kabake Allah, sarato nan dek karanonyo lah ditarimo dek Allah, sabagai urang nan manyanangkan ati Baliau, biyapun inyo tu indak bi ma-ikuik-i paratuaran basunaik.
45004012	Ibrahim adolah bapak rohani pulo, dek kasadonyo urang nan ma-ikuik-i paratuaran basunaik. Inyo manjadi bapak rohani urang-urang tu, indak doh hanyo dek karano, urang-urang tu ma-ikuik-i paratuaran basunaik, tapi, dek karano urang-urang tu, iduiknyo ba-iman pulo kabake Allah, samo jo bakcando Ibrahim, pado wakatu inyo alun ma-ikuik-i paratuaran basunaik.
45004013	Allah bajanji kabake Ibrahim sarato jo katurunannyo, baraso dunia ko ka manjadi miliak Ibrahim. Allah bajanji bakcando itu, indak doh dek karano Ibrahim patuah kabake paratuaran ugamo Yahudi, tapi, dek karano inyo ba-iman kabake Allah, sainggo inyo ditarimo dek Allah sabagai urang nan manyanangkan ati Baliau.
45004014	Dek karano, jikok hanyo urang-urang nan patuah kabake sagalo paratuaran ugamo Yahudi sajo, nan ka manarimo apo nan dijanjikan dek Allah, mako, iman kabake Allah indak paguno saketek juwo doh, nan janji Allah pun indak barisi.
45004015	Paratuaran ugamo Yahudi mandatangkan ukunan Allah. Tapi, jikok paratuaran indak ado, mako, palanggaran pun indak ado pulo doh.
45004016	Jadi, janji Allah tu badasarkan iman urang kabake Allah. Itu manjadi suatu jaminan kabake sadonyo katurunan Ibrahim, baraso janji tu dibarikan kabake urang-urang tu, sabagai suatu pambarian dari Allah, nan indak tarago mambayie; indak doh hanyo kabake urang-urang nan patuah, kabake paratuaran ugamo Yahudi sajo, tapi, iyo pulo kabake urang-urang nan ba-iman kabake Allah, samo jo bakcando Ibrahim ba-iman kabake Baliau. Dek karano, Ibrahim adolah bapak kito kasadonyo sacaro rohani.
45004017	Dek karano, Allah lah bakato bakcando iko kabake Ibrahim, ”Aden lah manjadikan angkau bapak, untuak banyak banso.” Bakcando itulah Allah mambarikan janji tu kabake Ibrahim. Nan Ibrahim ba-iman kabake Baliau. Baliau-lah Allah, nan ma-iduikkan urang nan mati; Baliau pulolah Allah, nan hanyo jo kato-kato sajo, Baliau mambuwek apo nan indak panah ado, manjadi ado.
45004018	Ibrahim tatauk ma-arokkan, sarato tatauk ba-iman, biyapun indak ado lai arapan. Dek karano itu, inyo manjadi bapak banyak banso. Bakcando nan lah tatulih di Alkitauk, ”Katurunan angkau indak ka ta-etong.”
45004019	Ibrahim pado wakatu itu tawu, baraso inyo lah indak ka mungkin lai mandapek katurunan, dek karano inyo lah gaek sangaik, nan umuanyo lah ampia saratuih tawun; ciyek lai pulo, Sarah induak barehnyo tu, mandua. Tapi, biyapun baitu, nan iman Ibrahim indak bakurang.
45004020	Inyo tatauk picayo, sarato indak ragu-ragu taradok janji Allah. Malah dek imannyo, manjadikan inyo batambah kuwaik, sainggo inyo mamuji-muji Allah.
45004021	Inyo picayo sangaik, baraso Allah bisa mampabuwek apo nan lah Baliau janjikan.
45004022	Itu sabauknyo Ibrahim ditarimo dek Allah, sabagai urang nan manyanangkan ati Allah.
45004023	Kato-kato ”ditarimo sabagai urang nan manyanangkan ati Allah, ” tatulih indak doh hanyo untuak Ibrahim sajo,
45004024	tapi, untuak kito iyo pulo. Kito ka ditarimo pulo, sabagai urang nan lah manyanangkan ati Allah, dek karano kito ba-iman kabake Allah, nan lah ma-iduikkan baliak Isa Almasih Tuhan kito, dari kamatian.
45004025	Isa Almasih tu lah disarahkan untuak dibunuah, dek karano di doso-doso kito; sudah tu, Baliau di-iduikkan baliak dek Allah, untuak mamungkinkan kito ba-elok baliak jo Allah. ROMA
45005001	Kiniko kito lah ba-elok baliak jo Allah, dek karano kito ba-iman. Nan dek karano itu, kito iduik dalam kadamaian jo Allah, malalui Tuhan kito Isa Almasih.
45005002	Dek karano kito ba-iman kabake Isa Almasih, mako, Baliau mamungkinkan kito untuak dapek marasokan kasiah Allah, sarato jo kasiah tu lah kito iduik kiniko. Dek karano itu kito basukocito, sabauk kito mampunyoi nan di-arokkan, baraso kito ka marasokan sukocito nan dibarikan dek Allah!
45005003	Nan labiah daripado itu, kito pun basukocito dalam kasansaroan, dek karano kito tawu, baraso kasansaroan manimbuakan katakunan,
45005004	nan katakunan tu ka mambuwek urang tahan bantiang; ikolah nan manimbuakan pangarapan.
45005005	Arapan nan bakcando iko, indak ka mangucawaikan kito, dek karano Allah lah ma-isi ati kito jo kasiah-Nyo. Allah mampabuwek itu jo parantaroan Roh-Nyo, nan lah dibarikan kabake kito.
45005006	Kutiko kito dalam ka-adaan indak badayo, Isa Almasih lah mati untuak kito pado wakatu nan tapek, nan lah ditantukan dek Allah; padohal kito adolah urang-urang nan durako kabake Allah.
45005007	Untuak surang urang nan adie pun, sulik urang nan namuah mati. Tapi, mungkin untuak surang urang nan elok, ado juwo urang nan barani mati.
45005008	Tapi, Allah manyatokan kasiah-Nyo kabake kito, kutiko Isa Almasih mati untuak kito, pado wakatu kito sadang dikuwasoi juwo lai dek doso.
45005009	Kiniko kito lah ba-elok baliak jo Allah, malalui kamatian Isa Almasih; dek karano itu, lah musti kito ka disalamaikkan pulo dari ukunan Allah, dek Isa Almasih.
45005010	Jikok pado maso kito mandurako kabake Allah, kito dipadamaikan jo Baliau malalui kamatian Anak Baliau, apo lai kiniko, sasudah ubuangan kito lah elok baliak jo Allah, tantu kito ka disalamaikkan pulo malalui iduik Isa Almasih.
45005011	Nan labiah daripado itu, kito pun basukocito pulo taradok kabaiakkan Allah, malalui Tuhan kito Isa Almasih. Dek karano, malalui Isa Almasih kiniko kito lah marasokan ubuangan kito nan lah elok tu jo Allah.
45005012	Doso masuak ka dalam dunia malalui urang surang, nan dari doso tu timbualah mauik. Akibaiknyo, mauik manjala kabake sadonyo umaik manusia, dek karano itu, kasadonyo urang lah bi badoso.
45005013	Sabalun paratuaran ugamo Yahudi diturunkan, nan doso lah ado di dalam dunia. Tapi, doso tu indak dituntuik, dek karano, alun ado paratuaran nan dilangga.
45005014	Tapi, biyapun baitu, dari jaman Adam sampai ka jaman Musa, mauik lah manguwasoi kasadonyo umaik manusia. Malahan, urang-urang nan indak mampabuwek palanggaran, bakcando nan dipabuwek dek Adam, urang-urang tu pun lah sato pulo dikuwasoi dek mauik. Adam adolah gambaran, dari Baliau nan datang kamudian.
45005015	Tapi, kaduwonyo tu indak samo doh; dek karano, pambarian Allah jauah labiah gadang, jikok dibandiangkan jo palanggaran nan dipabuwek dek Adam. Palanggaran nan dipabuwek dek surang urang, manyabaukkan kasadonyo urang dikuwasoi dek mauik. Jauah labiah gadang lai rahmaik Allah, sarato jo pambarian kasalamaiktan, nan dibarikan dek Allah kabake urang nan lai namuah manarimo, malalui kabaiakkan ati surang Urang, iyolah Isa Almasih.
45005016	Pambarian Allah jauah pulo labiah gadang, daripado doso urang nan surang tu. Dek karano, sasudah surang urang mambuwek palanggaran, mako, kaluwalah kaputusan, ”Angkau badoso”. Tapi, sasudah lah sambuah urang nan bi badoso, mako, tibolah pambarian dari Allah, nan manyatokan, ”Doso kalian lah di-ampuni”.
45005017	Dek karano palanggaran di urang surang, mako, mauik lah manjala kian kumari, malalui urang nan surang tu. Nan talabiah gadang lai, adolah arago dari apo nan dipabuwek dek Urang nan surang lai, iyolah Isa Almasih. Malalui Baliau, Allah malimpahkan rahmaik-Nyo, kabake urang nan layi namuah manarimo jo sacaro indak mambayie, sarato mambukak jalan dek urang-urang tu, untuak ba-elok baliak jo Allah; mako, inyo tu ka bi bakuwaso di dunia ko, malalui Isa Almasih.
45005018	Jadi, samo jo bakcando palanggaran dek urang surang, nan ma-akibaikkan kasadonyo umaik manusia di-ukun, baitu pulo, dek pabuatan Urang surang, nan sabana patuah kabake Allah, mako, barakaiknyo adolah, kasadonyo urang dilapehkan dari doso, sarato dibari iduik nan sajati.
45005019	Jadi, dek karano surang urang nan indak patuah, mako, kasadonyo urang lah manjadi urang badoso, baitu pulo sabaliaknyo, dek pabuatan surang Urang nan sabana patuah kabake Allah, mako, kasadonyo urang dimungkinkan ba-elok baliak jo Allah.
45005020	Nan mambarikan paratuaran ugamo Yahudi, adolah Allah sandiri. Tapi, samakin ba-usawo manusia mamatuahi paratuaran tu, mako, samakin inyo tu bi malangga paratuaran tu, sarato badoso taradok Allah. Tapi, samakin manusia babuwek doso, Allah samakin maraso ibo pulo kabake inyo tu.
45005021	Jadi, kito musti mati dek karano kito babuwek doso. Tapi, Allah mangasiahi kito, sarato mambukak jalan kabake kito, untuak ba-elok baliak jo Baliau. Nan dek karano ubuangan kito lah elok baliak jo Allah, mako, Baliau mambarikan pulo iduik sajati nan kaka kabake kito, malalui Isa Almasih, Tuhan kito. ROMA
45006001	Jikok baitu, apokoh nan dapek kito katokan? Apokoh kito musti juwo mampabuwek doso, supayo Allah samakin maraso ibo kabake kito?
45006002	Tantu indak! Doso indak lai bakuwaso taradok kito, jadi, dima pulo bisa kito taruih manaruih iduik mampabuwek doso?
45006003	Layi tawukoh angkau, baraso di kutiko kito dipamandikan, kito dipasatukan jo Isa Almasih? Itu ba-arati kito lah dipasatukan jo kamatian Baliau.
45006004	Jo sacaro kito dipamandikan tu, kito lah dikubuakan samo-samo jo Isa Almasih, sarato lah sato pulo mati samo-samo jo Baliau, supayo, bakcando Isa Almasih di-iduikkan baliak sasudah mati, jo kuwaso Bapak nan mulie, baitu pulolah kito manjalani suatu iduik nan baru.
45006005	Dek karano, jikok kito lah manjadi satu jo apo nan samo jo kamatian Isa Almasih, mako, kito ka manjadi satu pulo, jo apo nan samo jo Baliau nan lah iduik baliak sasudah mati.
45006006	Kito mangatawui, baraso tabiyaik kito nan lamo sabagai manusia, lah dimatikan samo-samo jo Isa Almasih di kayu salib, supayo pangaruah tabiyaik kito nan badoso tu dibinasokan; jo caro nan baitu, kito indak lai dipabudak dek doso.
45006007	Dek karano, jikok surang urang lah mati, mako, urang tu lah lapeh dari pangaruah doso.
45006008	Jikok kito lah sabana-bana mati samo-samo jo Isa Almasih, mako kito yakin, baraso kito pun ka iduik pulo samo-samo jo Baliau.
45006009	Dek karano kito tawu, baraso Isa Almasih lah di-iduikkan baliak sasudah mati, nan Baliau indak ka mati-mati lai; mauik indak lai bakuwaso taradok diri Baliau.
45006010	Mauik nan lah di-alami dek Isa Almasih, adolah mauik dek karano doso. Itu hanyo tajadi sakali sajo untuak salamo-lamonyo. Iduik nan Baliau jalani kiniko, adolah iduik untuak Allah.
45006011	Angkau musti pulo bi ma-anggauk diri angkau lah mati taradok doso, tapi, iduik dalam ubuangan nan arek jo Allah malalui Isa Almasih.
45006012	Jan dipadiyakan juwo lai doso manguwasoi iduik angkau, nan indak ka bara lamo ko, supayo angkau jan mampaturuikkan juwo kandak ati angkau nan jahek.
45006013	Jan pulolah angkau manyarahkan angguato tubuah angkau, kabake pangaruah doso, nan dipagunokan untuak mukasuik-mukasuik nan jahek. Tapi, sarahkanlah diri angkau kabake Allah, sabagai urang nan lah dipindahkan dari mauik kabake iduik. Sarahkanlah diri angkau kaciyek-annyo kabake Allah, supayo dipakai untuak mangarajokan kahandak Allah.
45006014	Doso indak buliah doh manguwasoi angkau, dek karano, angkau indak lai iduik di bawah paratuaran ugamo Yahudi, tapi, di bawah rahmaik Allah.
45006015	Kiniko, apo kasimpualannyo? Buliahkoh kito babuwek doso, dek karano kito indak lai di bawah kuwaso paratuaran ugamo Yahudi, tapi, di bawah kakuwasoan rahmaik Allah? Tantu, sabana-bana indak buliah!
45006016	Layi tawukoh angkau, jikok angkau manyarahkan diri kabake surang urang, untuak mangarajokan kahandak inyo, mako, angkau adolah pisuruah dari urang nan angkau patuahi tu-antah kok iyo angkau budak doso, nan ka mambawok angkau kabake mauik, atau pisuruah nan patuah kabake Allah, jo caro nan baitu, ba-elok baliak jo Allah.
45006017	Tapi, batarimo kasihlah kabake Allah! Dek karano, dulu angkau adolah budak doso, tapi, nan kiniko angkau jo sapanuah ati, mamatuahi pangajaran nan bana, nan lah di-ajakan kabake angkau.
45006018	Angkau lah dilapehkan dari kabek doso, nan kiniko angkau adolah budak untuak mangarajokan kahandak Allah.
45006019	Dek karano pikieran angkau kurang manangkok, itu mangkonyo ambo mamakai ibaraik pabudakkan, supayo angkau labiah mudah untuak mangarati. Dawulu angkau manyarah-kan diri angkau kaciyek-annyo, jadi budak untuak mangarajokan sagalo parkaro nan kumuah, sarato jo nan jahek, untuak mukasuik-mukasuik nan jahek. Baitu pulo kiniko, andaklah angkau manyarahkan diri angkau kaciyek-annyo, sabagai budak untuak mangarajokan kahandak Allah, untuak mukasuik-mukasuik Allah nan tasandiri.
45006020	Di kutiko angkau dipabudak dek doso, angkau jauah dari apo nan kahandak dek Allah.
45006021	Pado wakatu itu, ka-untuangan apokoh nan angkau padapek, dari sagalo parkaro nan kiniko angkau lah malu mampabuweknyo? Pabuatan-pabuatan tu, hanyo mambawok kabake mauik!
45006022	Tapi nan kiniko, angkau lah dilapehkan dari kabek doso, sarato lah manjadi pisuruah Allah. Ka-untuangan angkau iyolah, baraso angkau iduik sangajo untuak Allah, nan parkaro itu ka ma-asiekan iduik sajati nan kaka.
45006023	Dek karano, upah doso adolah mauik; tapi, iduik sajati nan kaka, nan samo-samo jo Isa Almasih Tuhan kito, adolah pambarian nan dibarikan dek Allah, jo sacaro nan indak mambayie. ROMA
45007001	Oih sudaro-sudaro ambo! Angkau kasadonyo lah bi tawu jo paratuaran. Jadi, angkau lah bi tawu, baraso paratuaran bakuwaso taradok surang urang, hanyo balaku salamo urang tu layi iduik juwo lai.
45007002	Umpamonyo, ado surang padusi nan balaki, inyo ta-ikek dek paratuaran kabake lakinyo, hanyo salamo lakinyo layi iduik juwo lai. Jikok lakinyo lah mati, mako, padusi tu lah lapeh dari paratuaran nan ma-ikek inyo jo lakinyo.
45007003	Jikok padusi tu balaki jo laki-laki nan lain, sadangkan kutiko itu, nan lakinyo layi iduik juwo lai, mako, padusi tu di-anggauk bajina. Tapi, jikok lakinyo lah mati, mako, sacaro jo paratuaran, nan padusi tu lah talapeh ikek jo lakinyo. Jikok inyo balaki jo laki-laki nan lain, nan inyo indak dikatokan bajina doh.
45007004	Oih sanak-sanak ambo, baitu pulo ka-adaannyo jo diri angkau. Taradok paratuaran ugamo Yahudi, angkau lah mati, dek karano angkau lah dipasatukan jo tubuah Isa Almasih, sarato lah manjadi miliak Baliau nan lah di-iduikkan baliak sasudah mati. Baliau di-iduikkan baliak sasudah mati, supayo kito manjadi umaik nan baguno dek Allah, di dalam iduik kito.
45007005	Dek karano, dulu kito iduik mampaturuikkan kandak tubuah kito. Di kutiko itu ado pangana-pangana buruak di diri kito, nan timbua dek karano adonyo paratuaran ugamo, itulah nan manjadi kamudi di diri kito. Itulah sabauknyo, mangko kito suko mampabuwek doso-doso nan mambawok mauik.
45007006	Tapi nan kiniko, kito indak takabek lai dek paratuaran ugamo Yahudi. Kito lah mati taradok paratuaran tu, nan dawulunyo lah manguwasoi diri kito. Kito indak lai ba-ibadaik jo caro nan lamo, manuruik paratuaran nan tatulih. Kiniko kito ba-ibadaik manuruik caro nan baru, nan lah ditunjuakkan dek Roh Allah kabake kito.
45007007	Jikok baitu, apokoh nan dapek kito katokan? Kito katokan paratuaran ugamo Yahudi tu doso? Tantu indak! Tapi, dek karano di paratuaran tu lah, mangkonyo ambo tawu tantang doso. Ambo indak ka tawu doh apo tu cangok, jikok paratuaran ugamo indak mangatokan, ”Janlah cangok.”
45007008	Malalui paratuaran ugamo, doso mandapek jalan, untuak manimbuakan sagalo rupo ka-inginan nan cangok di ati ambo; dek karano, jikok paratuaran ugamo indak ado, mako, doso pun mati.
45007009	Dawulu ambo iduik indak baparatuaran ugamo doh. Tapi, kutiko paratuaran ugamo lah tibo, mako, pangaruah doso muloi iduik,
45007010	nan ambo mati. Mako, paratuaran ugamo tu, nan pado mulonyo, dimukasuikkan untuak mambawok kabake iduik nan sajati, tapi, malah mambawok mauik kabake ambo.
45007011	Dek karano, malalui paratuaran ugamo tu, doso mandapek jalan untuak mangicuah, sarato jo mambunuah ambo.
45007012	Paratuaran ugamo barasa dari Allah, sarato satiyok parentah nan di dalam paratuaran tu, datangnyo dari Allah, jadi, kasadonyo tu adie, sarato jo elok.
45007013	Jikok baitu, apokoh itu ba-arati nan elok tu mandatangkan mauik ka diri ambo? Tantu indak! Dosolah nan mandatangkan mauik tu. Jo sacaro mamakai nan elok, doso mandatangkan mauik ka diri ambo, supayo sipaik-sipaik doso jaleh kaliyatannyo. Malalui sagalo parentah Allah, mako tabuktilah bara ka jaheknyo doso.
45007014	Kito tawu, baraso paratuaran ugamo Yahudi barasa dari Roh Allah; tapi nan ambo ko manusia lamah. Ambo lah tajuwa untuak manjadi budak doso.
45007015	Dek karano, ambo sandiri indak mangarati pabuatan ambo. Sagalo parkaro nan niyo nak ambo pabuwek, tapi, indak itu doh nan ambo pabuwek; sagalo parkaro nan ambo banci-i, malah itu nan ambo pabuwek.
45007016	Jadi, jikok ambo mampabuwek sagalo parkaro nan batantangan jo ka-inginan ati ambo, itu ba-arati ambo ma-akui baraso paratuaran ugamo Yahudi tu elok.
45007017	Jadi, nan sabananyo, indak ambo doh lai nan mampabuwek kasadonyo tu, tapi, adolah doso nan manguwasoi diri ambo.
45007018	Ambo tawu, baraso indak ciyek juwo doh nan elok di dalam diri ambo; iyolah di dalam tabiyaik ambo sabagai manusia. Dek karano, ado ka-inginan dek ambo untuak babuwek baiak, tapi, indak talok doh dek ambo mangarajokannyo.
45007019	Ambo indak mampabuwek nan elok, nan niyo nak ambo pabuwek; tapi, malah sabaliaknyo, ambo mampabuwek sagalo parkaro nan jahek, nan ambo indak niyo doh nak mampabuweknyo.
45007020	Jikok ambo mampabuwek sagalo parkaro nan ambo indak niyo doh nak mampabuweknyo, itu ba-arati, indak ambo doh tu nan mampabuwek sagalo parkaro tu, tapi, adolah doso nan manguwasoi diri ambo.
45007021	Jadi, ambo ma-ambiak kasimpualan, baraso paratuaran ikolah nan mamacik kamudi: iyolah, jikok ambo nak mampabuwek nan elok, mako, hanyo nan jahek sajo nan timbua di diri ambo.
45007022	Batin ambo suko kabake paratua-ran Allah,
45007023	tapi, ambo manyadari, baraso dalam diri ambo, ado pulo paratuaran lain, nan mamacik kamudi - iyolah paratuaran, nan balawanan jo paratuaran nan di-akui dek aka budi ambo. Itulah sabauknyo, mangko ambo ta-ikek ka paratuaran doso, nan mamacik kamudi di dalam diri ambo.
45007024	-
45007025	jadi, bakcando ikolah ka-adaan ambo: ambo mamatuahi paratuaran Allah jo aka budi ambo, tapi, jo tabiyaik manusia ambo, ambo tunduak kabake doso. Baralah ka cilakonyo diri ambo ko! Siyakoh urang nan lai ka namuah manyalamaikkan ambo, dari tubuah nan mambawok ambo kabake mauik? Ambo basyukur kabake Allah! Baliau namuah manyalamaikkan ambo malalui Isa Almasih. ROMA
45008001	Kiniko indak ado lai ukunan taradok urang-urang nan iduiknyo lah basatu jo Isa Almasih.
45008002	Dek karano, paratuaran Roh Allah nan manjadikan kito iduik basatu jo Isa Almasih, nan lah malapehkan ambo dari paratuaran nan manyabaukkan doso, sarato jo mauik.
45008003	Apo nan indak mungkin dikarajokan tantang paratuaran ugamo, dek karano kito ko manusia lamah, mako, itu lah dikarajokan dek Allah. Allah mangalahkan kuwaso doso dalam tabiyaik manusia, jo sacaro ma-utuih Anak-Nyo sandiri, nan datang dalam ka-adaan samo jo manusia nan badoso, untuak ma-apuihkan doso.
45008004	Allah mampabuwek nan baitu, supayo kahandak Baliau nan dinyatokan dalam paratuaran ugamo Yahudi tu, dapek dijalankan dalam diri kito nan iduik manuruik Roh Allah, sarato indak doh manuruik tabiyaik manusia.
45008005	Urang-urang nan iduik manuruik tabiyaik manusia, taruih mamikiekan, apo nan di-inginkan dek tabiyaik manusia. Tapi, urang-urang nan iduik manuruik Roh Allah, taruih mamikiekan apo nan di-inginkan dek Roh Allah.
45008006	Jikok pikieran angkau dikuwasoi dek tabiyaik manusia, mako, akibaiknyo mauik. Tapi, jikok pikieran angkau dikuwasoi dek Roh Allah, mako, angkau ka mandapek iduik nan sajati, sarato kadamaian jo Allah.
45008007	Urang nan pikierannyo dikuwasoi dek tabiyaik manusia, ba-arati urang tu bamusuahan jo Allah; dek karano urang tu indak tunduak kabake paratuaran Allah; nan inyo iyo indak bisa tunduak kabake paratuaran Allah.
45008008	Urang-urang nan iduiknyo manuruik tabiyaik manusia, indak ka bisa doh manyanangkan ati Allah.
45008009	Tapi, angkau iduik indak manuruik tabiyaik manusia doh. Tantu manuruik Roh Allah, - jikok iyo Roh Allah sabana-bana mamacik kamudi di diri angkau. Urang nan indak mampunyoi Roh Isa Almasih, urang tu indak doh miliak Isa Almasih.
45008010	Tapi, jikok Isa Almasih iduik di dalam diri angkau, mako, biyapun tubuah angkau ka mati dek karano di doso, tapi, Roh Allah mambarikan iduik nan sajati kabake angkau, dek karano, ubuangan angkau jo Allah lah elok.
45008011	Jikok Roh Allah nan lah ma-iduikkan Isa Almasih sasu-dah mati, iduik di dalam diri angkau, mako, Baliau nan lah ma-iduikkan Isa Almasih sasudah mati tu, ka ma-iduikkan pulo baliak tubuah angkau nan bisa mati tu. Baliau mampabuwek tu jo Roh Baliau nan iduik di dalam diri angkau.
45008012	Itulah sabauknyo sudaro-sudaro, kito mampunyoi tangguang jawauk; tapi, indak doh tangguang jawauk kabake tabiyaik manusia; kito jan iduik manuruik tabiyaik manusia.
45008013	Dek karano, jikok angkau iduik manuruik tabiyaik manusia, mako, angkau ka mati; tapi, jikok jo kuwaso Roh Allah, angkau taruih mamatikan sagalo pabuatan angkau nan badoso, mako, angkau ka mandapek iduik nan sajati.
45008014	Urang-urang nan iduik dibimbiang dek Roh Allah, adolah anak-anak Allah.
45008015	Dek karano, Roh nan dibarikan dek Allah kabake angkau, indaklah mampabuwek angkau manjadi budak, sainggo angkau iduik dalam katakuik-an. Tapi, sabaliaknyo, Roh Allah tu nan manjadikan angkau anak-anak Allah. Sarato jo kuwaso Roh Allah tu kito ba-imbau kabake Allah tu, ”Oih Abak, oih Abak ambo!”
45008016	Roh Allah samo-samo jo roh kito manyatokan, baraso kito adolah anak-anak Allah.
45008017	Nan jikok kito adolah anak-anak Baliau, mako, kito pun adolah suwarih Baliau, nan ka manarimo barakaik-barakaik nan lah disadiyokan dek Allah untuak anak-anak-Nyo. Kito ka manarimo samo-samo jo Isa Almasih, apo nan lah disadiyokan dek Allah untuak Baliau; dek karano, jikok kito layi sato samo-samo sansaro jo Isa Almasih, mako, kito ka dimuliekan pulo samo-samo jo Baliau.
45008018	Manuruik pandapek ambo, sagalo sansaro nan kito tangguangkan kiniko, indak ado doh aratinyo, jikok dibandiangkan jo kamuliyaan, nan ka dinyatokan kabake kito isuak.
45008019	Kaciyek-annyo alam nangko, sabana taragak sangaik, pabilokoh masonyo Allah ka manyatokan anak-anak-Nyo.
45008020	Dek karano, alam ko lah dipadiyakan manjadi rapuah, indak doh dek karano kahandak inyo sandiri, tapi, dek karano Allah mampadiyakannyo bakcando itu. Tapi, biyapun baitu, layi ado juwo arapan nan bakcando iko:
45008021	baraso pado suatu kutiko, alam ko ka dilapehkan dari kuwaso nan mambinasokannyo, sarato ka sato pulo dimardekakan, sarato jo dimuliekan samo-samo jo anak-anak Allah.
45008022	Kito lah tawu, baraso sampai kiniko, kaciyek-annyo alam nangko mangaluah dek karano kasakik-an, nan ibaraik surang mandeh, nan maraso kasakik-an di kutiko ka malayiekan anak.
45008023	Sarato indak doh kaciyek-annyo alam ko sajo nan mangaluah; kito sandiri pun bi mangaluah pulo di batin kito. Kito lah manarimo Roh Allah, sabagai pambarian Allah nan partamu, tapi, kito sadang mananti juwo lai, pabilokoh Allah ka malapehkan diri kito kaciyek-annyo, sarato ka manyatokan kito jadi anak-anak-Nyo.
45008024	Dek karano kito ma-arokkan, itu mangkonyo kito disalamaikkan. Tapi, jikok apo nan kito arokkan tu, lah kito liyek, mako, itu indak nan di-arokkan lai tu namonyo. Dek karano, siyakoh urang nan ma-arokkan juwo lai, sasuatu nan lah inyo liyek?
45008025	Tapi, jikok kito ma-arokkan sasuatu nan alun kito liyek, mako, kito saba manantinyo.
45008026	Baitu pulo, Roh Allah tibo manolong kito jikok kito lamah. Dek karano kito indak tawu doh, baa samustinyo caro kito badowa; Roh tu sandirilah nan mangadauk kabake Allah, nan mamohonkan untuak kito, jo raso taragak nan sangaik dalam, sainggo indak dapek lai dikatokan.
45008027	Mako, Allah nan mangatawui isi ati manusia, mangarati ka-inginan Roh tu; dek karano Roh tu mamohon kabake Allah, untuak umaik Allah, nan sasuwai jo kahandak Allah.
45008028	Kito tawu, baraso Allah ma-atur sagalo parkaro, sainggo ma-asiekan nan baiak untuak urang-urang nan mangasiahi Baliau, sarato nan dipanggie Baliau sasuwai jo rancana Baliau.
45008029	Urang-urang nan lah dipiliah dek Allah, nan lah ditantukan pulo sajak dari samulo, untuak manjadi sarupo jo Anak Baliau, iyolah Isa Almasih. Jo caro nan baitu, Anak Baliau tu manjadi nan partamu di antaro banyak sudaro-sudaro.
45008030	Baitulah caronyo Allah mamanggie urang-urang tu, nan lah ditantukan dek Baliau labiah dulu; nan urang-urang nan dipanggie dek Baliau tu, dimungkinkan Baliau ba-elok baliak jo Baliau. Nan urang-urang nan dimungkinkan Baliau ba-elok baliak jo Allah, ma-ambiak bagian dalam iduik Allah sandiri.
45008031	Apokoh nan dapek dikatokan kiniko, tantang kasadonyo tu? Jikok Allah dipiyak kito, siyakoh urang nan ka dapek malawan kito?
45008032	Anak Baliau sandiri, indak Baliau sayangkan, malah Baliau sarahkan untuak kaparaluan kasadonyo kito; masokan Baliau indak ka mambarikan kabake kito, sagalo sasuatu nan lainnyo?
45008033	Siapokoh urang nan ka bisa mangadukan kito umaik piliahan Allah, jikok Allah sandiri lah manyatokan, baraso kito indak basalah?
45008034	Apokoh ado urang nan niyo manyalahkan kito? Isa Almasih isuak, nan ka mambela kito! Baliau-lah nan lah mati, atau malah Baliau nan lah di-iduikkan baliak sasudah mati, sarato barado pado Allah di tampaik nan bakuwaso.
45008035	Apokoh ado nan ka bisa mamisahkan kito dari kasiah Isa Almasih? Bisakoh kasusahan mamisahkan, atau kasuliktan, atau dek di-aniayo, atau paruik lapa, atau bansaik iduik, atau bahayo, atau pun mauik?
45008036	Di Alkitauk ado tatulih nan bakcando iko, ”Sapanjang ari, iduik kami dalam bahayo mauik dek karano di Angkau. Kami dipabuwek bakcando domba nan ka didabiah.”
45008037	Tapi, nan sabananyo indak! Malah dalam kasadonyo tu, kito mandapek kamanangan nan samparono, dari Baliau nan mangasiahi kito!
45008038	Dek karano, ambo sabana yakin, baraso di muko bumi ko, biya mauik atau pun iduik, biya malekaik atau pun panguwaso, biya sagalo ancaman di maso kiniko, atau pun sagalo ancaman di maso nan ka tibo, atau kakuatan-kakuatan lainnyo;
45008039	biya sagalo parkaro nan di langik, atau pun sagalo parkaro nan ado di bumi, atau apo sajo nan lainnyo, kasadonyo tu, indak ka bisa doh mamisahkan kito dari kasiah Allah, bakcando nan lah Baliau nyatokan malalui Isa Almasih, Tuhan kito. ROMA
45009001	Apo nan ka ambo katokan ko, adolah kabanaran, dek karano ambo miliak Isa Almasih. Ambo indak ka baduto doh. Ati ketek ambo nan dibimbiang dek Roh Allah, mayakinkan ambo pulo, baraso kato-kato ambo ko bana.
45009002	Ambo sadiah sangaik, nan ati ambo sansaro pulo,
45009003	dek karano di sudaro-sudaro ambo, nan sabanso jo ambo. Asakan layi untuak kasalamaiktan inyo tu kasadonyo, ambo sandiri rilah dikutuak dek Allah, sarato rilah pulo dipisahkan dari Isa Almasih.
45009004	Inyo tu adolah umaik nan tapiliah, nan Allah ma-angkek inyo tu, manjadi anak-anak Baliau sandiri, sarato manyatokan kuwaso Baliau kabake inyo tu. Baliau mambuwek pajanjian jo inyo tu, sarato mambarikan paratuaran ugamo. Allah lah ma-agiah tawu kabake inyo tu, baa caro inyo musti ba-ibadaik, nan inyo tu lah manarimo pulo janji-janji Baliau.
45009005	Inyo tu adolah katurunan dari niniak muyang kito. Isa Almasih sacaro manusia, barasa dari banso inyo tu. Baliau labiah tenggi dari kasadonyo. Tapujilah Allah untuak salamo-lamonyo! Amin.
45009006	Ambo indak bamukasuik ma-ngatokan, baraso janji Allah indak balaku lai; tapi, indak doh kasadonyo umaik Israel, adolah umaik nan dipiliah dek Allah.
45009007	Indak kasadonyo doh katurunan Ibrahim, adolah anak-anak Allah. Dek karano, Allah lah bakato kabake Ibrahim, ”Hanyo katurunan Ishak sajolah, nan ka dinamokan katurunan angkau.”
45009008	Itu ba-arati, baraso katurunan Ibrahim nan manjadi anak-anak Allah, iyolah hanyo katurunannyo nan layie dek karano janji Allah; sarato indak doh kasadonyo katurunan inyo.
45009009	Dek karano, janji Allah iyolah bakcando iko, ”Pado wakatu nan lah ditantukan, Aden ka babaliak, mako, Sarah ka mampunyoi surang anak laki-laki.”
45009010	Tapi, indak hanyo itu sajo: Ribka malayiekan duwo urang anak lakilaki, dari surang bapak, iyolah Ishak niniak muyang kito.
45009011	Sabalun kaduwo urang anak tu layie, Allah lah manantukan piliahan Baliau untuak salanjuiknyo. Piliahan Allah tu, indak bagantuang kabake apo nan dapek dipabuwekkan dek urang doh, tapi, tagantuang kabake panggielan Allah tu sandiri. Dek karano, pado wakatu kaduwo urang anak laki-laki Ribka tu, alun dapek lai mampabuwek sasuatu nan baiak, atau pun nan jahek,
45009012	Allah lah mangatokan kabake Ribka, ”Anak nan gadang, ka manjadi pisuruah anak nan ketek.”
45009013	Di Alkitauk ado tatulih, baraso Allah bakato bakcando iko, ”Aden mangasiahi Yakub, tapi mambanci-i Esau.”
45009014	Jadi, apokoh kasimpualan kito kiniko? Indak adiekoh Allah tu? Tantu nan Allah tatauk adie!
45009015	Dek karano, Allah lah bakato kabake Musa, ”Aden ka manyatokan rahmaik-Den, kabake urang nan Waden niyo manyatokan rahmaik, nan Aden ka manyatokan raso ibo-Den, kabake urang nan Waden niyo manyatokan raso ibo.”
45009016	Jadi, kaputusan Allah tu indaklah bagantuang kabake karilahan manusia, atau kabake usawo manusia, tapi, hanyo kabake kabaiakkan ati Allah sajo, taradok urang nan Baliau piliah tu.
45009017	Dek karano, di Alkitauk ado tatulih, ”Allah bakato kabake rajo Mesir, ’Aden manjadikan angkau rajo, hanyo untuak mukasuik nan ciyek ko sajo, iyolah, supayo malalui angkau, Aden dapek manyatokan kakuwasoan-Den, sarato mambuwek namo-Den tamusawua di muko bumi.’ ”
45009018	Jadi, Allah ka maraso ibo kabake surang urang, jikok Allah ma-inginkan nan bakcando itu. Nan Allah bisa pulo mambuwek urang kareh kapalo, jikok Allah ma-inginkan nan bakcando itu.
45009019	Nan kiniko, tantu sudaro ka bakato kabake ambo bakcando iko, ”Jikok baitu, baa mangko Allah niyo juwo lai manyalahkan manusia? Indakkoh bakcando nan lah dikatokan, baraso indak surang juwo doh urang, nan ka bisa managah ka-inginan Allah?”
45009020	Tapi sudaro! Angkau hanyolah manusia. Angkau indak buliah doh barani mangecek bakcando itu kabake Allah! Buliahkoh balango batanyo kabake urang nan mambuweknyo, ”Baa mangko angkau mambuwek ambo bakcando iko?”
45009021	Indakkoh urang nan mambuwek balango tu, ba-hak mampabuwek tanah liyek tu sakandak atinyo? Dari sagumpa tanah liyek, urang tu ba-hak mambuwek duwo macam balango: ciyek nan rancak, nan ciyek lai kurang rancak.
45009022	Baitu pulolah nan dipabuwek dek Allah. Baliau baniyaik untuak malapehkan bangih Baliau, sarato mampaliyekkan kakuwasoan Baliau. Tapi, biyapun baitu, Baliau saba taradok urang-urang nan musti di-ukun, dek karano mampabuwek nan ka dibangihkan dek Baliau.
45009023	Allah baniyaik pulo untuak manyatokan kabake kito, sukocito nan balimpah-limpah, nan Baliau curahkan kabake kito nan di-ibo-i dek Baliau. Kito lah dipasiyaukkan Baliau untuak manarimo sukocito tu.
45009024	Kito nan lah dipanggie dek Baliau, indak doh hanyo dari banso Yahudi, tapi, ado pulo dari banso-banso lain.
45009025	Dek karano, di kitauk Nabi Hosea, Allah lah bakato, ”Urang-urang nan indak umaik-Den, ka Den namokan ’Umaik-Den’. Banso nan indak Den kasiahi, ka Den namokan ’Urang nan Den kasiahi'.
45009026	Baitu pulo, di tampaik dima ka dikatokan kabake urang, Angkau indak doh umaik-Den,’ mako, di sinan tu, urang-urang tu ka dinamokan, anak-anak Allah nan iduik.”
45009027	Nabi Yesaya lah bakato jo sacaro nan jaleh sangaik, tantang banso Israel, ”Biyapun bilangan banso Israel sabanyak kasiek di lauik, tapi, hanyo saketek sajo nan lai ka salamaik;
45009028	dek karano, Tuhan ka sacapeknyo manjatuahkan ukunan taradok sa-isi dunia.”
45009029	Yesaya lah bakato pulo bakcando iko, ”Santano Allah Nan Mahakuwaso, indak maninggakan untuak kito katurunan, mako, lah musti kito kasadonyo, ka samo jo bakcando Sodom jo Gomora.”
45009030	Jadi, kasimpualannyo iyolah bakcando iko: Banso-banso lain nan indak urang Yahudi, indak bi ba-usawo doh, supayo ubuangannyo jo Allah manjadi elok baliak. Tapi, dek karano inyo tu layi bi picayo, mako, Allah mambuwek ubuangan inyo tu, elok baliak jo Baliau.
45009031	Baitu pulo sabaliaknyo, urang-urang Yahudi taruih ba-usawo mamatuahi paratuaran ugamo, supayo ubuangan inyo tu elok baliak jo Allah. Tapi, malah inyo tu indak bi barasil mampaelok-i ubuangan.
45009032	Baa mangko inyo tu indak bi barasil? Dek karano, inyo tu mangarajokan paratuaran tu, indak malalui iman kabake Allah, tapi, malalui usawo inyo sandiri. Mako, inyo tu bi jatuah tataruang di ”Batu Sanduangan”.
45009033	Tantang parkaro Batu Sanduangan tu, di Alkitauk lah tatulih bakcando iko, ”Paratikanlah nan iko: Di Sion lah Den latakkan sabuwah batu, nan ka mambuwek urang bi tataruang; iyolah sabuwah batu sanduangan, nan ka mambuwek urang bi tajarungkuik. Tapi, urang nan layi picayo kabake Inyo, indak ka kucawai.” ROMA
45010001	Oih sudaro-sudaro! Ambo niyo sangaik, supayo banso ambo disalamaikkan. Nan ambo sabana-bana badowa kabake Allah untuak inyo tu.
45010002	Ambo barani mangatokan, baraso inyo tu sabana bi basumangaik untuak Allah. Tapi, sumangaik inyo tu, indak badasarkan pangatawuan nan dari Allah.
45010003	Inyo tu indak bi mangatawui, baa caronyo Allah mambuwek ubuangan manusia jo Baliau, manjadi elok baliak. Dek karano, inyo tu niyo bi manuruikkan caro inyo tu sandiri, mako, inyo tu indak bi tunduak, kabake caro nan lah ditunjuakkan dek Allah.
45010004	Sagalo paratuaran ugamo, lah langkok ganok dalam diri Isa Almasih. Jadi, satiyok urang nan layi ba-iman kabake Isa Almasih, mako, ubuangannyo jo Allah manjadi elok baliak.
45010005	Musa lah manulihkan, baraso urang nan ba-elok jo Allah badasarkan paratuaran ugamo, mako, urang tu ka iduik, dek karano patuah kabake paratuaran ugamo tu.
45010006	Tapi, tantang baa caro urang ba-elok baliak jo Allah, badasarkan iman kabake Allah, nan Alkitauk lah mangatokan bakcando iko, ”Indak usahlah angkau bakato di dalam ati angkau, ’Siyakoh nan ka nayiak ka sarugo?' (mukasuiknyo, untuak mambawok Isa Almasih turun),
45010007	atau, ’Siyakoh nan ka turun ka dunia urang mati?' (mukasuiknyo, untuak ma-angkek Isa Almasih nayiak dari alam mauik).”
45010008	Nan dimukasuikkan adolah bakcando iko, ”Kato-kato Allah tu dakek sangaik kabake angkau; iyolah di muluik angkau, sarato di dalam ati angkau.” Itulah kato-kato iman nan kami baritokan; iyolah barito, baraso urang musti bi ba-iman.
45010009	Dek karano, jikok angkau mangaku jo muluik angkau, baraso, ”Isa Almasih tu, adolah Tuhan", sarato angkau picayo pulo di dalam ati angkau, baraso Allah lah ma-iduikkan Isa Almasih baliak, sasudah mati, mako, angkau ka salamaik masuak sarugo.
45010010	Dek karano, urang ba-iman jo atinyo, sainggo Allah manarimo inyo, sabagai urang nan lah ba-elok baliak jo Allah. Sarato jo muluiknyo urang mangaku, sainggo inyo disalamaikkan masuak sarugo.
45010011	Di Alkitauk ado tatulih, ”Urang nan ba-iman indak ka dikucawaikan.”
45010012	Itu balaku taradok kasadonyo urang, dek karano, indak ado doh lainnyo, antaro urang Yahudi jo urang-urang banso lain. Allah nan satu tu, adolah Tuhan untuak kasadonyo urang. Baliau mambarikan barakaik nan balimpah-limpah, kabake sadonyo urang nan bi mamintak tolong kabake Baliau.
45010013	Di Alkitauk ado tatulih, ”Kasadonyo urang nan ba-imbau mamintak tolong kabake Tuhan, ka salamaik masuak sarugo.”
45010014	Tapi, baa pulo urang ka ba-imbau kabake Tuhan, jikok inyo tu alun bi picayo? Sarato baa pulo inyo tu bisa bi picayo kabake Tuhan, jikok inyo tu alun bi mandanga tantang Tuhan? Sarato baa pulo inyo tu ka bisa mandanga tantang Tuhan, jikok indak ado urang nan mambaritokan?
45010015	Sarato baa pulo urang ka payi mambaritokan, jikok inyo tu indak di-utuih? Di Alkitauk ado tatulih nan bakcando iko, ”Baralah ka eloknyo, kadatangan urang-urang nan mambaritokan Injil nan dari Allah!”
45010016	Tapi, indak kasadonyo urang doh, nan lai namuah manarimo Injil tu. Dek karano, Yesaya lah mangatokan, ”Tuhan, siyakoh nan lai ka namuah picayo, kabake barito nan kami baritokan?”
45010017	Itu sabauknyo, mangkonyo urang-urang tu bi picayo, dek karano inyo tu lah bi mandanga barito, nan barito didanga, dek karano ado urang nan mambaritokan tantang Isa Almasih.
45010018	Tapi, ambo nak batanyo: Apokoh iyo, urang-urang tu alun bi mandanga barito tu? Lah musti, inyo tu lah bi mandanga! Dek karano, di Alkitauk ado tatulih bakcando iko, ”Suwaro urang-urang tu, lah mansipongang di muko bumi, kato-kato inyo tu lah sampai ka ujuang dunia.”
45010019	Ambo nak batanyo pulo: Apokoh iyo, umaik Israel alun bi tawu? Biyalah tanyo tu partamu-tamu dijawauk dek Musa. Musa bakato, ”Bakcando ikolah Allah bakato, Aden ka mambuwek angkau bingik, taradok suatu banso nan indak umaik, nan Aden ka mambuwek angkau bangih, taradok suatu banso nan pandie.’ ”
45010020	Yesaya labiah barani pulo lai. Inyo bakato, ”Bakcando ikolah kato-kato Allah, ’Urang-urang nan indak mancari Den, lah bi manamukan Den; nan Aden mampaliyekkan diri-Den, kabake urang-urang nan indak bi mananyokan tantang Waden.’ ”
45010021	Tapi, tantang umaik Israel, Yesaya bakato, ”Bakcando ikolah kato-kato Allah, ’Sapanjang ari, Waden ma-oncongkan tangan-Den, kabake suatu banso nan kareh kapalo, sarato nan indak patuah.’ ” ROMA
45011001	Ambo niyo batanyo: Apokoh Allah mambuwang umaik-Nyo sandiri? Tantu indak! Ambo sandiri adolah urang Israel, katurunan Ibrahim, dari suku Benyamin.
45011002	Indak! Allah indak mambuwang doh, umaik Baliau nan lah Baliau piliah dari sajak samulo. Angkau kan lah bi tawu, apo nan tatulih di Alkitauk tantang Elia, kutiko inyo mangadukan umaik Israel kabake Allah. Elia bakato,
45011003	”Tuhan, urang-urang Israel lah bi mambunuahi nabi-nabi Angkau, sarato lah mambinasokan tampaik-tampaik mampasambahkan karoban untuak Angkau. Tingga ambo surang sajonyo lai, nan inyo tu nak ka mambunuah ambo pulo.”
45011004	Apokoh jawaukban Allah kabake Elia? Allah bakato, ”Aden lah manyisiahkan tujuah ribu urang, untuak diri-Den sandiri. Inyo tu alun panah lai manyambah dewa Baal.”
45011005	Baitu pulo kiniko: Ado sakalompok ketek, urang-urang nan lah dipiliah dek Allah dek karano rahmaik Baliau.
45011006	Baliau mamiliah inyo tu dek karano rahmaik Baliau, sarato indak doh dek karano pabuatan baiak inyo tu. Dek karano, jikok piliahan Allah tu badasarkan pabuatan baiak inyo tu, mako, rahmaik Allah tu, indak doh lai rahmaik nan sajati tu namonyo.
45011007	Jadi, baa nan sabananyo? Umaik Israel indak mandapekkan apo nan inyo cari. Nan mandapek hanyolah sakalompok ketek, urang-urang nan lah dipiliah dek Allah. Nan lain kasadonyo bi kareh kapalo taradok panggielan Allah.
45011008	Dek karano, di Alkitauk ado tatulih bakcando iko, ”Allah mambuwek ati sarato jo pikieran urang-urang tu, bi manjadi mada; nan sampai kiniko, mato inyo tu indak dapek maliyek, nan talingo inyo tu indak dapek mandanga.”
45011009	Daud lah bakato pulo, ”Biyalah alek baralek inyo tu, manjadi parangkok untuak inyo sandiri, nan ka manjadi lubang, tampaik inyo tu bi jatuah, sarato jo binaso!
45011010	Biyalah pancaliak-an inyo tu manjadi kalam, supayo inyo tu indak dapek maliyek; sarato biyalah inyo tu manjadi bungkuak salamo-lamonyo.”
45011011	Ambo nak batanyo pulo: Kutiko urang Yahudi bi jatuah, apokoh itu tajadi supayo inyo tu binaso? Tantu indak baitu doh nan sabananyo! Tapi, dek karano inyo tu bi badoso, mako, banso lain malah disalamaikkan, sainggo manyabaukkan urang Yahudi bingik taradok banso lain tu.
45011012	Dek karano banso Yahudi bi badoso, sarato indak namuah mamatuahi kahandak Allah, mako, banso-banso lain dibarakaik-i dek Allah. Apo lai, jikok ubuangan banso Yahudi jo Allah lah elok baliak; tantu labiah gadang lai barakaik, nan ka dibarikan dek Allah!
45011013	Tapi kiniko, eloklah ambo mangecek kabake sudaro-sudaro, nan indak urang Yahudi! Salamo ko, sabagai rasul untuak banso-banso nan indak urang Yahudi, ambo ma-aragowi sangaik tugeh ambo tu.
45011014	Ambo ma-arokkan, kok dapek ambo bisa manimbuakan bingik, di ati banso ambo tu sandiri, supayo jo caro nan bakcando itu, ambo dapek manyalamaikkan sabagian dari inyo tu.
45011015	Dek karano inyo tu indak ditarimo dek Allah, mako, ubuangan sa-isi dunia, manjadi elok baliak jo Allah; apo lai jikok inyo tu ditarimo dek Allah! Tantu inyo tu samo jo bakcando urang mati, nan lah iduik baliak!
45011016	Jikok sakarek roti nan partamu, lah dipasambahkan kabake Allah, mako, itu ba-arati kaciyek-annyo roti tu dipasambahkan pulo kabake Allah. Nan jikok urek batang kayu, adolah miliak Allah, mako, itu ba-arati sangkak-sangkaknyo adolah miliak Allah pulo.
45011017	Sabagian dari sangkak-sangkak batang jaitun - iyolah urang-urang Yahudi - lah dikarek. Nan dibakeh pangarek-an tu, ditempekan sangkak batang jaitun rimbo, iyolah sudaro-sudaro nan indak urang Yahudi. Angkau ditempekan di sinan tu, supayo angkau dapek marasokan nan lamak, dari sagalo nan elok, dari kahidupan rohani urang-urang Yahudi.
45011018	Dek karano itu, janlah angkau ma-anggauk enteng inyo tu, nan lah dikarek nan bak ibaraik sangkak tu. Angkau musti tatauk mangana, baraso angkau hanyolah sangkak. Sarato indak doh sangkak nan ma-agiah makan untuak urek, tapi, ureklah nan ma-agiah makan untuak sangkak.
45011019	Tapi, angkau ka bi bakato, ”Iyo, batua tu, tapi, sangkak-sangkak tu dikarek, supayo ambo ditempekan di batang tu!”
45011020	Batua, iyo baitu. Tapi, inyo tu dibuwang, dek karano inyo tu indak bi picayo, sadangkan angkau ditarimo, dek karano angkau picayo. Jadi, janlah angkau bi tabik uju dek karano di itu; tapi, musti sabaliaknyo, angkau musti bi maraso takuik.
45011021	Dek karano, jikok Allah indak maraso ibo untuak mambuwang urang Yahudi, nan inyo tu adolah ibaraik sangkak-sangkak dari jaitun nan usali, mako, angkau jan bi manyangko Allah ka maraso ibo untuak mambuwang angkau!
45011022	Dek karano itu paratikanlah, baralah ka-eloknyo Allah, sarato bara pulolah ka karehnyo Baliau. Baliau batindak kareh taradok urang-urang nan badoso, tapi, Baliau elok ati taradok angkau - asakan angkau layi tatauk iduik manuruik kabaiakkan Baliau. Jikok indak, mako, angkau pun ka dibuwang pulo.
45011023	Tapi, tantang parkaro urang-urang Yahudi tu, jikok inyo tu lah baranti mangarehkan kapalo, mako, inyo tu ka ditarimo baliak; dek karano, Allah bakuwaso untuak manarimo inyo tu baliak.
45011024	Angkau nan indak doh barasa dari banso Yahudi, adolah ibaraik sangkak dari batang jaitun rimbo. Jikok angkau nan batantangan jo sipaik angkau, bisa ditempekan di batang jaitun nan usali, apo lai urang-urang Yahudi, nan di-ibaraikkan sangkak-sangkak batang jaitun nan usali. Tantu labiah mudah lai dek Allah, untuak manempekan inyo tu baliak, ka batang jaitun inyo tu sandiri.
45011025	Oih sudaro-sudaro! Pintak ambo supayo angkau jan maraso lah bi tawu sagalo-galonyo. Dek karano, ado sasuatu parkaro nan dikahandaki dek Allah, tapi nan alun dikatawui urang. Nan ambo niyo angkau mangatawu-inyo; iyolah bakcando iko: Sabagian dari urang Yahudi basikareh kapalo, tapi, sikauk inyo nan baitu, hanyo sampai lah langkok bilangan urang-urang nan indak urang Yahudi, bi datang kabake Allah.
45011026	Dek nan baitu, kasadonyo urang Yahudi ka bi salamaik. Dek karano, di Alkitauk tatulih bakcando iko, ”Rajo Panyalamaik ka datang dari Sion; Inyo ka mambuwang sagalo karajo nan jahek dari katurunan Yakub.
45011027	Aden ka mambuwek pajanjian jo inyo tu, pado wakatu Waden ma-ampuni doso-doso inyo tu.”
45011028	Dek karano urang Yahudi indak namuah manarimo Injil nan dari Allah, mako, inyo tu bi manjadi urang nan mandurako kabake Allah; sarato malah itu manjadi ka-untuangan, dek angkau nan indak urang Yahudi. Tapi, dek karano piliahan Allah, mako, urang-urang Yahudi tu tatauk dikasiahi dek Allah, karano dek niniak muyang inyo tu.
45011029	Dek karano, jikok Allah mamiliah urang, sarato mambarakaik-i urang tu, mako, Allah indak panah doh ma-elo baliak, apo nan lah Baliau pabuwek.
45011030	Dawulu angkau bi durako kabake Allah. Tapi, nan kiniko Allah lah manyatokan, baraso doso angkau lah di-ampuni, dek karano di urang-urang Yahudi nan bi mandurako.
45011031	Baitu pulo jo urang-urang Yahudi tu. Kiniko inyo tu indak bi patuah kabake Allah, supayo angkau dinyatokan indak lai bi badoso. Tapi, isuak inyo tu ka dinyatokan pulo, baraso inyo tu indak lai bi badoso.
45011032	Dek karano, Allah lah mampadiyakan kasadonyo umaik mukaluak dikuwasoi dek kadurakoan, supayo Baliau dapek manyatokan raso ibo Baliau, kabake umaik manusia kasadonyo.
45011033	Sungguah dalam kakayoan Allah! Sabana luwa biaso, kabijaksanoan, sarato jo pangatawuan Baliau! Siyakoh nan ka bisa manyalidiak-i sagalo kaputusan Baliau? Siyakoh nan ka bisa mangarati, baa caro-caro Baliau bakarajo?
45011034	Di Alkitauk tatulih bakcando iko, ”Siyakoh nan mangatawui pikieran Tuhan? Siyakoh nan ka bisa mambari nasiyaik kabake Baliau?
45011035	Siyakoh nan panah mambari sasuatu kabake Tuhan, sainggo bisa manuntuik baleh dari Baliau?"
45011036	Allah nan manjadikan sagalo sasuatu. Kasadonyo barasa dari Allah, sarato adolah untuak Allah. Tapujilah Allah untuak salamo-lamonyo! Amin. ROMA
45012001	Oih sudaro-sudaro! Allah sangaik elok kabake kito. Itu sabauknyo ambo sabana mamintak, supayo angkau mampasambahkan diri angkau, sabagai suatu karoban nan iduik, nan disangajokan untuak Allah, sarato nan manyanangkan ati Baliau. Itu adolah ibadaik angkau nan sajati.
45012002	Janlah dituruikkan caro-caro iduik urang dunia ko. Padiyakanlah Allah ma-ubah diri angkau manjadi baru, supayo angkau barubah. Jo caro nan baitu angkau dapek mangatawui kahandak Allah - iyolah apo nan baiak, sarato nan samparono, sarato apo nan manyanangkan ati Baliau.
45012003	Allah lah mambarikan kamampuan kabake ambo. Itu sabauknyo ambo manasiyaik-i angkau kasadonyo: Janlah maraso diri labiah tenggi dari nan sabananyo. Andaklah angkau ma-ukua ka-adaan diri angkau, jo sacaro randah ati; satiyok-tiyok urang ma-ukua dirinyo, manuruik kamampuan nan dibarikan dek Allah kabake inyo, dek karano inyo ba-iman kabake Isa Almasih.
45012004	Tubuah kito mampunyoi banyak angguato. Satiyok angguato ado tugehnyo surang-surang.
45012005	Baitu pulo jo kito ko. Biyapun kito ko banyak, tapi kito ko marupokan ciyek tubuah, dek karano kito basatu jo Isa Almasih. Satiyok-tiyok kito ko ba-ubuangan nan ciyek jo nan lain, sabagai angguato-angguato dari tubuah nan ciyek.
45012006	Satiyok-tiyok kito, mampunyoi kamampuan palayanan nan balain-lain. Sagalo kamampuan tu, dibarikan dek Allah kabake kito manuruik rahmaik-Nyo. Dek karano itu, kito musti mampagunokan sagalo kamampuan tu. Urang nan mampunyoi kamampuan untuak mangabakan barito nan dari Allah, mako, inyo musti mangabakan barito nan dari Allah tu, manuruik kamampuan nan ado dek inyo.
45012007	Urang nan mampunyoi kamampuan untuak manolong urang lain, mako, inyo musti sabana-bana manolong urang lain. Urang nan mampunyoi kamampuan untuak ma-aja, mako, inyo musti sabana-bana ma-aja.
45012008	Urang nan mampunyoi kamampuan untuak mambari sumangaik kabake urang lain, mako, inyo musti sabana-bana mambari sumangaik kabake urang lain. Urang nan mampunyoi kamampuan untuak mambari kabake urang lain, apo nan inyo miliak-i, mako, inyo musti mambari tu jo sacaro sanang ati, sarato jo patuik. Urang nan mampunyoi kamampuan untuak mamimpin, mako, inyo musti sabana-bana mamimpin. Urang nan mampunyoi kamampuan, untuak manyatokan raso ibo kabake urang lain, mako, inyo musti ma-ujuikkannyo jo sacaro sanang ati.
45012009	Andaklah kasiah tu jan ba-icak-icak. Jauah-ilah nan jahek, sarato karajokanlah apo nan elok.
45012010	Andaklah angkau samo-samo mangasiahi jo sacaro nan tuluih, antaro nan surang kabake nan lain, bakcando urang nan badunsanak dalam sabuwah kaluarga, nan andaknyo angkau basigadu labiah dulu mambari aromaik.
45012011	Bakarajolah sungguah-sungguah. Jan pamaleh. Bakarajolah untuak Tuhan jo sumangaik nan dari Roh Allah.
45012012	Andaklah angkau ba-arok kabake Tuhan, jo raso sukocito, saba-lah dalam kasusahan, sarato takunlah badowa.
45012013	Tolonglah mancukuikkan kaparaluan urang-urang Kristen nan lain, sarato tarimolah sudaro-sudaro sa-iman, nan alun bakatawuan jo angkau, jo sacaro sanang ati di rumah angkau.
45012014	Mintaklah kabake Allah, supayo Baliau mambarakaik-i urang-urang nan ma-aniayo angkau. Iyo, mintaklah Allah supayo mambarakaik-i inyo tu, jan mangutuak.
45012015	Satolah basukocito, jo urang-urang nan basukocito, sarato manangihlah jo urang-urang nan manangih.
45012016	Andaklah angkau saiyo sakato dalam iduik angkau basamo. Janlah uju, tapi sasuwaikanlah diri angkau jo urang badarai. Janlah ma-anggauk diri labiah pandai daripado nan sabananyo.
45012017	Jikok urang babuwek jahek kabake angkau, janlah dibaleh pulo jo nan jahek. Pabuweklah apo nan di-anggauk elok dek kasadonyo urang.
45012018	Dari piyak angkau, ba-usawolah sadapek mungkin untuak iduik damai jo kasadonyo urang.
45012019	Oih sudaro-sudaro ambo! Janlah mambaleh dandam, biyalah Allah nan ka ma-ukun. Dek karano, di Alkitauk ado tatulih, ”Tuhan bakato, Aden-lah nan ka mambaleh. Aden-lah nan ka ma-ukun inyo.”
45012020	Tapi, jikok urang-urang nan mamusuahi angkau baparuik litak, barilah inyo makan; nan jikok inyo auih, barilah inyo minun. Dek karano, jo caro nan baitu, angkau ka mambuwek inyo manjadi malu.
45012021	Janlah dipadiyakan diri angkau dikalahkan dek nan jahek, tapi, andaklah angkau mangalahkan nan jahek jo nan elok. ROM A
45013001	Satiyok urang mustilah patuah kabake pamarentah, dek karano, indak ado doh pamarentah nan indak mandapek kakuwasoannyo dari Allah. Pamarentah nan ado kiniko, manjalankan kakuwasoannyo dek parentah dari Allah.
45013002	Itu sabauknyo urang nan manantang pamarentah, samo sajo jo manantang apo nan lah ditantukan dek Allah. Urang nan mampabuwek nan bakcando itu, ka manarimo ukunan.
45013003	Dek karano, urang nan babuwek baiak, inyo indak paralu doh takuik kabake pamarentah. Hanyo urang nan mampabuwek nan jahek sajolah nan musti takuik. Jikok angkau niyo, supayo angkau indak maraso takuik taradok pamarentah, mako, angkau pabuwek sajolah nan elok, mako, angkau ka dipuji.
45013004	Dek karano, pamarentah adolah pisuruah Allah, nan bakarajo untuak kabaiakkan angkau. Tapi, jikok angkau babuwek jahek, mako, angkau iyo musti takuik kabake pamarentah, dek karano, indak siyo-siyo sajo doh pamarentah, inyo bakuwaso untuak ma-ukun urang. Pamarentah adolah pisuruah Allah, nan ka manjatuahkan ukunan Allah kabake urang-urang nan babuwek jahek.
45013005	Itulah sabauknyo angkau musti patuah kabake pamarentah-indak doh hanyo dek karano angkau takuik ka kanai ukun, tapi, dek karano ati ketek angkau tu bana, nan manyuruah patuah.
45013006	Itu pulolah sabauknyo, mangko angkau mambayie pajak, dek karano, pamarentah adolah pagawai Allah, nan sangajo ditugehkan untuak itu.
45013007	Jadi, bayielah kabake pamarentah, apo nan musti angkau bayie kabake inyo. Bayielah pajak, jikok angkau musti mambayie pajak; sarato bayielah cukai, jikok angkau musti mambayie cukai. Aragowilah urang-urang nan musti di-aragowi, sarato aromaik-ilah urang-urang nan musti di-aromaik-i.
45013008	Janlah angkau ba-utang apo pun juwo, kabake siapo pun juwo, salain daripado ba-utang kasiah, nan surang taradok nan lain. Dek karano, urang nan layi mangasiahi sasamo manusia, ba-arati inyo lah manjalankan kasadonyo paratuaran Musa.
45013009	Dek karano, paratuaran ugamo Yahudi iyolah: Jan bajina, jan mambunuah, jan mancilok, janlah angkau cangok ka arato; kasadonyo tu, samo-samo jo sagalo paratuaran nan lain, lah dibulekkan manjadi ciyek paratuaran sajo, iyolah, ”Kasiah-ilah sasamo manusia, bakcando angkau mangasiahi diri angkau sandiri.”
45013010	Urang nan layi mangasiahi urang lain, tantu indak ka babuwek jahek doh kabake urang tu. Jadi, urang nan layi mangasiahi sasamo manusia, adolah urang nan lah mangarajokan sapanuahnyo, kasadonyo saraik paratuaran ugamo.
45013011	Salain dari kasadonyo tu, angkau lah bi tawu, baraso kiniko lah masonyo dek angkau, untuak jago dari lalok. Dek karano, wakatunyo untuak kito disalamaikkan, lah samakin dakek kiniko, daripado wakatu kito baru muloi ba-iman.
45013012	Ari lah laruik tangah malam; nan sabanta lai ari lah siang. Jadi, eloklah kito baranti mangarajokan karajo-karajo nan buruak. Kito musti malangkok-i diri kito jo sinjato tarang.
45013013	Kito musti mampabuwek sagalo parkaro nan ta-aromaik, bakcando nan biasonyo dipabuwek urang di siang ari; janlah alek baralek bagadang ati, nan malampaui bateh, atau mabuak-mabuak. Jan mampabuwek nan cabua, atau bakalakuan nan indak bataratik. Jan bi bacakak, atau pambingik.
45013014	Biyalah Tuhan Isa Almasih nan manantukan, apo nan musti angkau pabuwek. Sarato janlah ma-ikuik-i tabiyaik manusia nan badoso, untuak pamuwehkan awa napasu. R OMA
45014001	Urang nan indak yakin kabake apo nan inyo picayo-i, musti ditarimo jo sacaro elok di antaro angkau. Jan batangka jo inyo, tantang parkaro apo pandapek inyo.
45014002	Ado urang nan bapandapek, baraso inyo buliah mamakan apo sajo. Tapi, ado urang lain nan lamah kayakinannyo; inyo bapandapek, baraso inyo hanyo buliah mamakan sayua-sayua sajo.
45014003	Urang nan mamakan apo sajo, janlah ma-anggauk randah urang nan hanyo mamakan, makanan nan bapiliah; baitu pulo, urang nan hanyo mamakan makanan nan bapiliah, jan pulolah manyalahkan urang nan mamakan apo sajo, dek karano, Allah lah manarimo inyo.
45014004	Siyakoh angkau, sainggo angkau musti ma-adieli budak urang lain? Antah budak tu jatuah, atau tagak, itu adolah urusan induak samangnyo. Iyo, batua, budak tu ka tagak badiri, dek karano Tuhan bisa mambuwek inyo tagak badiri.
45014005	Ado urang nan ma-anggauk, suatu ari tatantu, labiah pantiang daripado ari-ari nan lain, sadangkan ado pulo urang lain nan ma-anggauk, baraso kasadonyo ari tu samo sajo. Padiyakan sajolah tiyok-tiyok urang manantukan pandapek inyo sandiri.
45014006	Urang nan mamantiangkan suatu ari nan tatantu, urang tu mampabuwek nan baitu, untuak mamuliekan Tuhan. Urang nan mamakan apo sajo, mampabuwek nan baitu, untuak mamuliekan Tuhan, dek karano, inyo basyukur kabake Allah dek mandapek makanan tu. Baitu pulo, jo urang nan mamakan hanyo makanan nan bapiliah; urang tu mamuliekan Tuhan pulo, sarato basyukur kabake Allah.
45014007	lndak surang juwo doh kito ko, nan iduik untuak diri kito sandiri; sarato indak surang juwo doh kito ko, nan mati untuak dirinyo sandiri.
45014008	Jikok kito iduik, kito iduik untuak Tuhan. Nan jikok kito mati, kito pun mati untuak Tuhan. Jadi, iduik atau mati, kito adolah miliak Tuhan.
45014009	Isa Almasih lah mati, sarato lah iduik baliak. Supayo Baliau mamarentah, manjadi Tuhan taradok urang-urang nan iduik, sarato taradok urang-urang nan lah mati.
45014010	Jadi sudaro-sudaro! Baa mangko angkau manyalahkan sudaro angkau nan sa-iman? Sarato baa mangko angkau ma-anggauk inyo randah? Kasadonyo kito ka mangadauk Allah untuak di-adieli.
45014011	Di Alkitauk ado tatulih, Tuhan bakato, ”Nan sasungguahnyo, tiyok-tiyok urang ka bi manyambah sujuik di adok-an Den; sarato satiyok urang ka bi mangaku, baraso Aden-lah Allah.”
45014012	Jadi, satiyok-tiyok kito musti mampatangguang jawaukkan sagalo pabuatan kito kabake Allah.
45014013	Dek karano itu, janlah kito salah manyalahkan. Sabaliaknyo, ba-usawolah supayo angkau jan mampabuwek sasuatu, nan manyabaukkan sudaro sa-iman tadayo, sarato jo badoso.
45014014	Dek karano ambo basatu jo Tuhan Isa Almasih, mako, ambo yakin sangaik, baraso nan sabananyo, indak ciyek juwo doh nan najih; tapi, ado sasuatu nan najih dek surang urang, jikok urang tu ma-anggauknyo najih.
45014015	Tapi, jikok apo nan angkau makan, mambuwek surang sudaro sa-iman rusak atinyo, mako, angkau lah mampabuwek sasuatu nan indak manyatokan kasiah. Jikok Isa Almasih lah mati untuak surang urang, mako, janlah dipadiyakan urang tu dirusak dek apo nan angkau makan.
45014016	Itulah sabauknyo, janlah ma-anggauk elok manuruik angkau sajo, tapi, buruak manuruik pandapek urang lain.
45014017	Dek karano, jikok Allah mamarentahi iduik surang urang, mako, apo nan buliah inyo makan, atau nan buliah inyo minun, itu indak paralu lai. Nan pantiang iyolah, apokoh urang tu layi ma-ikuik-i kahandak Allah, sarato mangalami katanangan ati, sarato manarimo sukocito nan dibarikan dek Roh Allah?
45014018	Urang nan malayani Isa Almasih jo caro nan baitu, mako, urang tu manyanangkan ati Allah, sarato di-aragowi dek urang lain.
45014019	Dek karano itu, tujuan kito mustilah tatauk untuak sagalo parkaro nan mambuwek kito saiyo sakato, sarato samo-samo mambangun.
45014020	Janlah dek karano parkaro makanan, angkau marusak apo nan lah dikarajokan dek Allah. Sagalo makanan buliah untuak dimakan; tapi, jikok apo nan angkau makan, manyabaukkan urang lain badoso, mako, angkau pun basalah.
45014021	Labiah elok jan lai makan dagiang, atau minun anggur, atau mampabuwek apo sajo, jikok pabuatan angkau tu manyabaukkan surang sudaro sa-iman, manjadi badoso.
45014022	Biyalah apo nan angkau yakini tu, angkau pabuwek di adok-an Allah sajo, untuak angkau sandiri. Basukocitolah urang nan indak ma-ukun dirinyo sandiri, dalam apo nan di-anggauknyo elok untuak dipabuwek.
45014023	Tapi, urang nan ba-uweh-uweh ka mamakan sasuatu, tapi, kamudian dimakannyo juwo, mako, urang tu disalahkan dek Allah; dek karano urang tu batindak indak manuruik kayakinannyo, tantang apo nan bana, sarato nan salah. Apo sajo nan dipabuwek, jikok indak dek kayakinan, adolah doso. ROMA
45015001	Kito nan sabana-bana yakin, kabake apo nan kito imani, musti basaba taradok sagalo parasaan urang nan lamah kayakinannyo. Janlah kito hanyo niyo nak manyanangkan diri kito sajo.
45015002	Tapi sabaliaknyo, satiyok-tiyok kito, musti manyanangkan ati sasamo sudaro kito, untuak kabaiakkan inyo, supayo kayakinan inyo batambah kuwaik.
45015003	Dek karano, Isa Almasih sandiri, indak doh mamikiekan apo nan ka lamak dek Baliau sorang. Di Alkitauk tatulih bakcando iko, ”Sagalo cacek nan ditujukan kabake Angkau, lah jatuah manimpo ambo.”
45015004	Kasadonyo nan tatulih di Alkitauk, adolah untuak ka pa-aja kito. Dek karano, palajaran nan kito tarimo dari Alkitauk, manjadikan kito tabah, sarato jo kuwaik, sainggo kito dapek ba-arok kabake Allah.
45015005	Mudah-mudahan, Allah nan mambarikan katabahan, sarato jo pangiburan kabake manusia, ka manolong angkau untuak iduik jo sa-ati, manuruik taladan Isa Almasih.
45015006	Sainggo jo sacaro sa-ati, angkau kasadonyo basamo-samo dapek mamuji Allah, Bapak Tuhan kito Isa Almasih.
45015007	Dek karano itu, andaklah angkau dapek samo-samo manarimo jo sacaro sanang ati, samo jo bakcando Isa Almasih manarimo angkau pulo, untuak mamuliekan Allah.
45015008	Dek karano itu, cubolah kana, baraso Isa Almasih lah malayani urang Yahudi, untuak manyatokan baraso Allah indak barubah ati, dalam manapek-i sagalo janji Baliau kabake niniak muyang kito.
45015009	Isa Almasih, manjadikan pulo banso-banso lain bi mamuliekan Allah, dek karano kabaiakkan ati Baliau kabake inyo tu. Di Alkitauk tatulih bakcando iko, ”Dek karano itu, ambo ka mamuji Angkau di antaro sagalo banso, ambo ka mandendangkan pujian untuak namo Angkau.”
45015010	Ado pulo tatulih, ”Oih sagalo banso! Basukocitolah, samo-samo jo umaik piliahan Allah.”
45015011	Sarato ado pulo tatulih, ”Pujilah Allah, oih sagalo banso, andaklah kasadonyo urang bi mamuji Baliau!”
45015012	Sarato iko pulo nan dikatokan dek Yesaya, ”Dari katurunan Isai, isuak ado salah surang, nan ka mamarentahi sagalo banso; kabake Baliau-lah sagalo banso ka bi ba-arok.”
45015013	Allah adolah tampaik angkau bi ba-arok. Mudah-mudahan Baliau ma-isi ati angkau jo sagalo sukocito, sarato jo tanang santoso, dek karano angkau bi ba-iman kabake Baliau, supayo jo kuwaso Roh Allah, angkau samakin ba-arok kabake Allah.
45015014	Oih sudaro-sudaro ambo! Ambo yakin, baraso banyak sangaik sagalo parkaro nan elok nan ado di angkau. Angkau pun bi mangatawui sagalo-galonyo, sarato dapek pulo samo-samo manasiyaik-i.
45015015	Tapi, tantang sagalo parkaro tatantu, ambo mamparingekkan angkau jo sacaro taruih tarang malalui surek ko, dek karano, Allah nan lah mambarikan tugeh tu kabake ambo.
45015016	Baliau lah manjadikan ambo palayan Isa Almasih, untuak di-utuih kabake banso-banso nan indak urang Yahudi. Nan ambo batindak sabagai imam, nan ka mambaritokan Injil nan dari Allah, supayo urang-urang nan indak urang Yahudi, manjadi suatu pasambahan kabake Allah, nan dapek ditarimo dek Baliau. Mudah-mudahan Roh Allah mambuwek inyo tu, manjadi suatu pasambahan nan disangajokan untuak Allah.
45015017	Jadi, dek karano ambo lah basatu jo Isa Almasih, mako, ambo buliah saketek maraso bangga, taradok karajo ambo untuak Allah.
45015018	Ambo barani mangecek baitu, hanyo tantang apo nan lah dipabuwek dek Isa Almasih malalui ambo, untuak manjadikan urang-urang nan indak urang Yahudi, bi patuah kabake Allah. Ambo mangarajokan itu jo kato-kato, atau pun jo pabuatan,
45015019	nan disaratoi jo sagalo mukjizat, sarato jo sagalo parkaro nan luwa biaso; kasadonyo tu dek kuwaso Roh Allah. Injil tantang Isa Almasih, lah ambo baritokan sapanuahnyo kabake urang, muloi dari Yerusalem sampai ka Ilirikum.
45015020	Cito-cito ambo iyolah, mambaritokan Injil nan dari Allah di tampaik-tampaik, nan urangnyo alun bi mandanga tantang Isa Almasih. Dek karano, ambo indak niyo doh mambangun di ateh sandi nan lah dilatakkan dek urang lain.
45015021	Di Alkitauk ado tatulih, ”Urang-urang nan alun panah mandanga barito tantang Baliau, ka bi maliyek; baitu pulo, urang-urang nan alun panah mandanga, ka bi mangarati.”
45015022	Itu sabauknyo lah acok bana ambo ta-alang, untuak mangunjuangi angkau.
45015023	Tapi, nan kiniko karajo ambo di daerah-daerah tu, lah salasai. Lah batawun-tawun lamonyo, ambo niyo nak mangunjuangi angkau.
45015024	Isuak, jikok ambo lalu di kota angkau, dalam pajalanan ambo ka Spanyol, ambo ma-arokkan dapek batamu jo angkau, sarato basukocito agak sabanta jo angkau. Sasudah tu, ambo ma-arokkan angkau dapek mambantu ambo, untuak pajalanan ambo ka Spanyol tu.
45015025	Tapi, kiniko ambo nak ka payi ka Yerusalem, untuak ma-antakan bantuan untuak umaik Allah nan di sinan tu.
45015026	Dek karano, jamaat-jamaat nan di Makedonia, sarato jo nan di Akhaya, lah bi manyatujui untuak mambarikan sumbangan, kabake sudaro-sudaro nan bansaik, di antaro umaik Allah nan di Yerusalem.
45015027	Jo sacaro sanang ati, inyo tu mamutuihkan untuak mambantu. Iyo sabananyo, inyo tu patuik manolong sudaro-sudaro nan bansaik di Yerusalem; dek karano, dari urang-urang Yahudi-lah, urang-urang nan indak urang Yahudi tu, lah manarimo barakaik-barakaik rohani nan dari Allah. Jadi, urang-urang nan indak urang Yahudi tu, patuik pulo manolong urang-urang Yahudi, jo barakaik-barakaik nan barupo arato bando.
45015028	Jikok ambo lah salasai mangarajokan tugeh ambo ko, sarato lah manyarahkan sumbangan nan dikumpuakan tu, kabake sudaro-sudaro nan di Yerusalem, mako, ambo ka barangkek ka nagari Spanyol, malalui kota angkau.
45015029	Jikok ambo singgah ka tampaik angkau, lah musti ambo datang jo sagalo barakaik nan malimpah, dari Isa Almasih untuak angkau.
45015030	Karano dek Tuhan kito Isa Almasih, sarato karano dek kasiah nan dibarikan dek Roh Allah, mako, ambo sabana mamintak kabake angkau, mudah-mudahan, angkau sato badowa kabake Allah untuak ambo, basungguah-sungguah samo-samo jo ambo.
45015031	Badowalah, supayo Allah malapehkan ambo dari tangan urang-urang nan indak bi picayo di Yudea, sarato dowakan pulo, supayo tugeh ambo untuak ma-antakan sumbangan ka Yerusalem, ditarimo jo sacaro sanang ati dek umaik Allah nan di sinan tu.
45015032	Jo caro nan baitu, jikok Allah ma-inginkan, ambo dapek datang ka tampaik angkau jo sukocito. Nan ambo ka maraso tahibur, jikok lah basuwo jo angkau.
45015033	Mudah-mudahan, Allah nan mambarikan tanang santoso kabake manusia, ka tatauk manyaratoi angkau kasadonyo! Amin! ROMA
45016001	Ambo niyo nak mampitaruah-kan kabake angkau, Febe, sanak kito nan padusi tu. Inyo lah mambantu jamaat di Kengkrea.
45016002	Tarimolah inyo sabagai salah surang dari umaik Tuhan. Dek karano, baitulah andaknyo urang-urang nan ba-iman kabake Allah, musti manarimo sudaronyo nan lain. Tolonglah inyo, jikok inyo mamaralukan bantuan dari angkau, dek karano inyo sandiri lah banyak mambantu urang - tamasuak ambo.
45016003	Sampaikanlah salam ambo kabake kanti-kanti ambo, Priskila jo Akwila, nan lah samo-samo bakarajo jo ambo untuak Isa Almasih.
45016004	Inyo tu ampia mati, dek karano nak manyalamaikkan ambo. Ambo sabana batarimo kasih kabake inyo tu - sarato indak doh ambo sajo, tapi, kasadonyo jamaat banso lain, nan indak urang Yahudi, bi batarimo kasih pulo kabake inyo tu.
45016005	Sampaikan pulolah salam ambo, kabake jamaat nan bakumpua di rumah inyo tu. Salam kabake Epenetus nan ambo kasiahi. Inyolah urang di daerah Asia, nan partamu-tamu ba-iman kabake Isa Almasih.
45016006	Salam pulo kabake Maryam. Inyo lah bakarajo kareh untuak angkau.
45016007	Sampaikan pulo salam ambo, kabake Andronikus, sarato jo Yunias. Inyo tu sasuku banso jo ambo, sarato panah masuak pinjaro samo-samo jo ambo. Sabalun ambo ba-iman kabake Isa Almasih, nan inyo tu lah labiah dulu ba-iman. Inyo tu bi tamusawua di antaro rasul-rasul.
45016008	Salam kabake Ampliatus nan ambo kasiahi, dek karano inyo samo-samo jo ambo, lah basatu jo Tuhan.
45016009	Sampaikan aromaik ambo kabake Urbanus, kanti kito nan lah samo-samo bakarajo jo kito untuak Isa Almasih. Sampaikan pulo aromaik ambo, kabake Stakhis nan ambo kasiahi.
45016010	Salam kabake Apeles. Inyo nan lah tahan bantiang dalam Isa Almasih, lah tabukti. Salam pulo kabake kaluarga Aristobulus,
45016011	sarato kabake Herodion. Inyo sasuku banso jo ambo. Salam pulo kabake sudaro-sudaro sa-iman dalam kaluarga Narkisus.
45016012	Salam ambo kabake Trifena, sarato jo Trifosa, nan lah bakarajo kareh malayani Tuhan, sarato kabake Persis nan ambo kasiahi. Inyo lah bakarajo kareh pulo untuak Tuhan.
45016013	Salam kabake Rufus, sarato jo mandehnyo, nan dek ambo, lah ambo anggauk mandeh ambo pulo. Rufus adolah urang piliahan Tuhan nan tapuji.
45016014	Sampaikanlah salam ambo, kabake Asinkritus, ka Flegon, ka Hermes, ka Patrobas, ka Hermas, sarato kabake sadonyo sudaro sa-iman, nan samo-samo jo inyo tu.
45016015	Salam kabake Filologus, sarato jo Yulia; kabake Nereus, sarato jo karek-annyo nan padusi; kabake Olimpas, sarato jo kasadonyo sudaro sa-iman nan samo-samo jo inyo tu.
45016016	Basalam-salamanlah bakcando urang nan badunsanak di ugamo Kristen. Kasadonyo jamaat Isa Almasih, bi mangirinkan salamnyo untuak sudaro-sudaro.
45016017	Sudaro-sudaro! Ambo sabana mamintak: Ingek-ingeklah taradok urang-urang nan manimbuakan papacahan, sarato nan mangacaukan iman urang kabake Tuhan. Parkaro itu batantangan jo apo nan lah di-ajakan kabake angkau. Jauahilah urang-urang nan bakcando itu.
45016018	Dek karano, urang-urang nan mampabuwek bakcando itu, ba-arati inyo tu, indak doh bakarajo untuak Isa Almasih Tuhan kito, tapi, untuak kaparaluan inyo sandiri. Jo umbuak-umbainyo, sarato jo muluik manihnyo, inyo tu bi mangicuahi urang-urang nan tuluih ati.
45016019	Kasadonyo urang lah bi tawu, baraso angkau indak bi barubah ati kabake pangajaran Injil nan dari Allah. Sanang bana ati ambo mandanga, dek angkau layi bakcando itu. Ambo niyo, supayo angkau bijaksano tantang sagalo parkaro nan elok, sarato biyalah pandie tantang sagalo parkaro nan jahek.
45016020	Allah nan mambarikan tanang santoso kabake manusia, ka sacapeknyo manampaikkan Ubilih di bawah kakuwasoan angkau, sarato ka mambinasokannyo. Mudah-mudahan, angkau tatauk dibarakaik-i dek Isa Almasih Tuhan kito!
45016021	Timotius kanti ambo, bakirin salam pulo untuak angkau. Baitu pulo Lukius, Yason sarato jo Sosipater, nan sasuku banso jo ambo.
45016022	Nan mambuwek surek ko adolah ambo, Tertius. Ambo mangucaukkan salam badunsanak pulo kabake angkau.
45016023	Gayus bakirin salam kabake angkau. Ambo manompang di rumah inyo, nan jamaat kami ba-ibadaik di sinan tu pulo. Erastus, kapalo ka-uwangan kota, inyo bakirin salam untuak angkau. Baitu pulo Kwartus sudaro kito.
45016024	Mudah-mudahan, Tuhan kito Isa Almasih mambarakaik-i angkau kasadonyo. Amin!
45016025	Tapujilah Allah! Baliau bakuwaso manguwaikkan iman angkau, sasuwai jo Injil nan dari Allah, nan ambo baritokan tantang Isa Almasih. Ambo mambaritokan Injil tu sasuwai jo apo nan dinyatokan dek Allah; iyolah tantang rancana Allah, nan lah ba-abaik-abaik lamonyo indak dikatawui dek urang.
45016026	Tapi nan kiniko, dek karano parentah dari Allah nan kaka, mako, rancana tu lah dinyatokan, sarato lah dibaritawukan kabake sadonyo banso, malalui kitauk-kitauk nabi, supayo kasadonyo urang-urang tu bi picayo, sarato bi patuah kabake Allah.
45016027	Hanyo Baliau sajolah nan Allah, Baliau sangaik bijaksano. Baliau dijunjuang tenggi salamo-lamonyo, malalui Isa Almasih! Amin! Salam aromaik dari kami, Paulus, pisuruah Isa Almasih
46001001	-
46001003	Sudaro-sudaro jamaat Allah di Korintus! Angkau lah dipanggie dek Allah untuak manjadi umaik-Nyo, dek karano angkau adolah miliak Isa Almasih, samo-samo jo kasadonyo urang di mano sajo, nan manyam-bah Tuhan kito Isa Almasih, iyolah Tuhan inyo tu, sarato Tuhan kito pu-lo. Ambo, Paulus, sarato jo sudaro kito Sostenes, ma-arokkan mudah-mudahan Allah Bapak kito, sarato jo Tuhan Isa Almasih mambari ba-rakaik, sarato jo tanang santoso ka-bake angkau. Ambo mambuwek su-rek ko sabagai rasul Isa Almasih, nan di-angkek dek Allah sandiri, sarato dek kahandak Baliau pulo.
46001004	Ambo tatauk basyukur kabake Allah tantang parkaro angkau, dek karano angkau lah manarimo rah-maik dari Allah, malalui Isa Alma-sih.
46001005	Dek karano angkau lah man-jadi miliak Isa Almasih, mako, iduik angkau kayo dalam sagalo parkaro. Pangatawuan angkau tantang saga-lo sasuatu sangaik dalam, nan ang-kau pandai ma-ajakan pangatawuan tu.
46001006	Itu manandokan baraso bari-to tantang Isa Almasih, lah saba-na masuak ka ati angkau,
46001007	sainggo angkau indak kakurangan suatu pun barakaik, samantaro angkau manan-ti kadatangan Tuhan kito Isa Alma-sih, sarato ka diliyek dek kasadonyo urang.
46001008	Isa Almasih sandiri ka manjamin angkau sampai ka akienyo; supayo pado wakatu Baliau datang baliak, angkau didapati indak baca-cek.
46001009	Allah dapek dipicayo-i sapa-nuahnyo. Baliau-lah Allah nan lah mamanggie angkau, untuak manjadi satu jo Anak Baliau, iyolah Isa Al-masih, Tuhan kito.
46001010	Oih sudaro-sudaro! Ateh namo Tuhan kito Isa Almasih, ambo mintak supayo angkau kasadonyo bi saiyo sa-kato; supayo jan ado silang salisiah di antaro angkau. Andaklah angkau basa-tu, sa-ati sarato sapikieran.
46001011	Dek ka-rano, urang-urang dari kaluarga Klo"e lah mancuritokan kabake ambo, ba-raso ado patangkaran di antaro ang-kau.
46001012	Nan ambo mukasuikkan iyo-lah, baraso di antaro angkau ado nan bi bakato, ”Ambo ikuik Paulus, ” ado pulo nan bakato, ”Ambo ikuik Apo-los, ” nan lain bakato, ’Ambo ikuik Pet-rus, ” sadangkan nan lain bakato, ”Am-bo ikuik Isa Almasih.”
46001013	Masokan Isa Almasih tabagi-bagi! Indak Paulus doh nan mati disalib untuak angkau! Ang-kau dipamandikan, indak ka untuak manjadi pangikuik-pangikuik Paulus doh, iyo indak?
46001014	Tapi syukurlah, indak surang ju-wo doh di antaro angkau, nan ambo mampamandikan, salain Krispus, sara-to jo Gayus.
46001015	Jan sampai ado surang pun juwo nan bakato, baraso inyo lah ambo pamandikan, untuak manjadi pangikuik ambo.
46001016	Oh iyo, Stefanas sarato jo kaluarganyo, iyo ambo nan mampamandikan inyo tu. Tapi, sala-in dari itu, nan satakana di ambo, in-dak ado lai urang lain nan ambo pa-mandikan.
46001017	Isa Almasih ma-utuih ambo, indak doh untuak mampaman-dikan urang, tapi, untuak mambarito-kan Injil nan dari Allah; nan itu pun musti ambo karajokan, indak jo ma-makai kapandaian mangecek sacaro manusia doh, supayo kuwaso dari ka-matian Isa Almasih di salib, jan sam-pai indak ado aratinyo.
46001018	Dek karano, taradok urang-urang nan manuju kabinasoan, barito tantang kamatian Isa Almasih di kayu salib, marupokan kaba curito urang-urang pandie. Tapi, dek kito nan disalamaik-kan dek Allah, barito tu marupokan caronyo Allah manyatokan kuwaso-Nyo.
46001019	Dek karano, di Alkitauk Allah lah bakato, ”Kabijaksanoan urang nan arih, ka Den pakacaukan, pangaratian urang-urang nan ba-alemu, ka Den ilang lanyokkan.”
46001020	Dek karano itu, apo gunonyo urang-urang nan arih tu? Apo guno-nyo urang-urang nan ba-alemu? Apo gunonyo urang-urang nan santiang bapikie di dunia ko? Allah lah manya-tokan, baraso kabijaksanoan dunia ko, adolah kabodohan!
46001021	Dek karano, baa punjuwo kasan-tiangnyo manusia, inyo indak ka dapek doh tawu jo Allah, malalui aka pikie-rannyo sandiri. Tapi, dek karano Allah bijaksano, mako, Baliau bamurah ati manyalamaikkan urang-urang nan pi-cayo kabake Baliau, malalui barito nan kami baritokan, nan di-anggauk kaba curito urang-urang pandie dek dunia.
46001022	Urang Yahudi manuntuik mukjizat sabagai tando, nan urang Yunani, suko mancari kabijaksanoan di dunia ko.
46001023	Tapi, nan kito ko, hanyo mam-baritokan Isa Almasih nan mati disa-lib. Barito tu manyingguang parasa-an urang Yahudi, dek urang-urang nan indak urang Yahudi, di-anggauk ka-ba curito urang-urang pandie.
46001024	Tapi, dek urang-urang nan lah dipanggie dek Allah, - biya urang Yahudi, atau pun urang nan indak urang Yahudi, - ba-rito tu marupokan caronyo Allah ma-nyatokan kuwaso, sarato jo kabijaksa-noan Baliau.
46001025	Dek karano, apo nan nampaknyo bodoh pado Allah, ado-lah labiah bijaksano, daripado kabi-jaksanoan manusia; baitu pulo, apo nan nampaknyo lamah pado Allah, adolah labiah kuwaik daripado ka-kuatan manusia.
46001026	Oih sudaro-sudaro! Cubolah ka-na, baa ka-adaan angkau pado waka-tu Allah mamanggie angkau. Hanyo saketek sajonyo di antaro angkau nan bijaksano, atau nan bakuwaso, atau nan bakaduduakkan tenggi manuruik pandangan manusia.
46001027	Dek karano, Allah iyo sangajo mamiliah nan di-anggauk pandie dek dunia ko, supa-yo urang-urang nan santiang manjadi malu. Nan Allah mamiliah pulo nan di-anggauk lamah dek dunia ko, su-payo urang-urang nan gagah kuwaik tu, bi manjadi malu.
46001028	Allah mami-liah nan di-anggauk randah, nan hi-no, sarato malah nan di-anggauk indak ba-arati dek dunia ko, supayo Allah marusak binasokan nan di-anggauk pantiang dek dunia.
46001029	Jo caro nan baitu, indak surang juwo doh urang, nan ka dapek basibondek di adok-an Allah.
46001030	Allah sandirilah nan mam-buwek sainggo angkau basatu jo Isa Almasih. Malalui Isa Almasih, kito di-jadikan bijaksano. Sarato malalui Ba-liau pulo, Allah mambuwek kito baelok baliak jo Baliau, manjadikan kito umaik Baliau nan tasandiri, sarato ma-lapehkan kito dari doso.
46001031	Jadi, bak-cando nan tatulih di Alkitauk, ”Urang nan niyo nak mamanggak-manggak, musti mamanggakkan, taradok apo nan dipabuwek dek Tuhan.”
46002001	Oih sudaro-sudaro! Pado waka-tu ambo datang kabake angkau, sarato mambaritokan kabake angkau tantang rancana Allah, nan alun di-katawui dek dunia, nan ambo indak mampagunokan kato-kato nan manih doh, atau kabijaksanoan dunia, un-tuak mangecek jo angkau.
46002002	Dek kara-no, ambo lah batekaik, baraso salamo ambo samo-samo jo angkau, ambo in-dak ka mangamukokan sabuwah alah juwo doh, salain daripado tantang Isa Almasih; iyolah, Baliau nan lah mati disalibkan.
46002003	Kutiko ambo ado samo-samo jo angkau, ambo lamah, sarato manggaretek dek katakuik-an.
46002004	Barito nan ambo sampaikan kabake angkau, indak ambo sampaikan jo kato-kato nan ma-umbuak, manuruik kabijaksa-noan manusia. Ambo manyampaikan barito tu, jo caro nan mambuktikan baraso Roh Allah bakuwaso.
46002005	Ambo pabuwek nan baitu, supayo iman ang-kau kabake Isa Almasih, indak bada-sarkan kabijaksanoan manusia, tapi badasarkan kuwaso Allah.
46002006	Biyapun baitu, di antaro urang-urang nan imannyo lah kuwaik, am-bo iyo mangecek tantang kabijaksa-noan. Tapi, kabijaksanoan tu, indak doh kabijaksanoan dunia, atau kabi-jaksanoan panguwaso-panguwaso di jaman kiniko, nan kakuwasoannyo tu ka ilang lanyok.
46002007	Kabijaksanoan nan ambo kamukokan tu, iyolah kabijak-sanoan nan dari Allah. Kabijaksanoan tu indak dikatawui doh dek dunia, tapi, Allah lah manyadiyokannyo un-tuak kasukocitoan kito, sajak sabalun dunia ko dijadikan.
46002008	Indak surang ju-wo doh dari panguwaso-panguwaso jaman kiniko, nan tawu tantang ka-bijaksanoan tu. Kok santano inyo tu lah bi mangatawu-inyo, tantu inyo tu indak ka manyalibkan doh Tuhan nan mulie tu.
46002009	Tapi, bakcando nan tatu-lih di Alkitauk, ”Apo nan indak panah diliyek, atau didanga dek manusia, sarato indak panah pulo timbua dalam pikieran manusia, itulah nan disadiyokan dek Allah, untuak urang-urang nan mangasiahi Baliau.”
46002010	Tapi, Allah lah manyatokannyo ka-bake kito, jo parantaroan Roh-Nyo. Roh Allah tu manyalidiak-i sagalo sasuatu, sampai kabake sagalo rancana Allah nan paliang ta-andok.
46002011	Dek karano, nan mangatawui isi ati urang, adolah roh urang tu sandiri, iyo indak? Baitu pulo tantang Allah. Nan mangatawui isi ati Allah, hanyolah Roh Allah san-diri!
46002012	Nan kito ko, indak dibari roh dunia doh, tapi, Roh nan dari Allah, supayo kito dapek mangatawui kasa-donyo, nan lah dibarikan dek Allah kabake kito.
46002013	Dek karano itu, jikok kami ma-narangkan sagalo parkaro tantang Allah, kabake urang-urang nan mampunyoi Roh Allah, mako, kami mangamukokannyo, indak manuruik kabijaksanoan manusia doh, tapi ma-nuruik ajaran Roh Allah.
46002014	Urang nan indak mampunyoi Roh Allah, indak ka dapek doh manarimo, apo nan dinya-tokan dek Roh Allah tu. Sabauk dek urang tu, sagalo parkaro tu adolah marupokan suatu kabodohan. Urang tu indak ka bisa doh mangarati, dek karano, sagalo parkaro tu, hanyo dapek dinilai jo sacaro rohani.
46002015	Urang nan mampunyoi Roh Allah, bisa mani-lai sagalo sasuatu, tapi, indak surang juwo doh nan bahak manilai inyo.
46002016	Di Alkitauk ado tatulih bakcando iko, ”Siyakoh nan tawu pikieran Tuhan? Sarato siyakoh nan ka bisa manasiyaik-i Baliau?" Tapi, kitolah nan mampunyoi pikieran nan samo jo Isa Almasih!
46003001	Oih sudaro-sudaro, sabananyo ambo indak dapek doh mange-cek jo angkau, bakcando mangecek jo urang nan mampunyoi Roh Allah. Ambo hanyo dapek mangecek jo ang-kau, bakcando mangecek jo urang nan iduiknyo, mampaturuikkan juwo lai ka-inginan dunia; bakcando mange-cek jo urang nan ibaraik paja ketek juwo lai, dalam imannyo kabake Isa Almasih.
46003002	Dawulu ambo hanyo mam-barikan kabake angkau makanan paja ketek, indak doh makanan urang nan lah gadang; dek karano angkau alun baitulah kuwaik untuak itu. Tapi, sam-pai kiniko, nyatonyo angkau alun ju-wo lai kuwaik untuak itu,
46003003	dek kara-no, angkau iduik manuruik tabiyaik manusia duniawi juwo lai. Nan jikok angkau bi pambingik, sarato bacakak sasamo angkau, indakkoh itu manan-dokan, baraso angkau iduik manuruik tabiyaik manusia duniawi juwo lai, sa-mo jo urang-urang nan indak ba Tuhan Allah?
46003004	Jikok ado nan bakato, ”Kami ikuik Paulus, ” nan lain bakato, ”Ambo ikuik Apolos, ” indakkoh itu manando-kan, baraso angkau bakalakuan bak-cando urang-urang duniawi?
46003005	Sabananyo siyakoh Apolos tu? Sa-rato siyakoh Paulus? Kami hanyolah palayan-palayan Allah, nan lah mam-bimbiang angkau, untuak ba-iman ka-bake Isa Almasih. Kami hanyo mangarajokan, karajo nan lah ditugehkan dek Tuhan kabake kami surang-su-rang.
46003006	Ambo mananam, nan Apolos manyiram, tapi, Allah sandirilah nan mambuwek tinaman tu tumbuah.
46003007	Ja-di, nan pantiang adolah Allah, dek ka-rano Baliau-lah nan manumbuahkan. Nan mananam, sarato jo nan manyi-ram, indak pantiang doh;
46003008	kaduwo-duwonyo adolah sadarajaik. Satiyok-ti-yok inyo ka manarimo upah, sasuwai jo jariahnyo surang-surang.
46003009	Kami adolah urang nan samo-samo baka-rajo untuak Allah; nan angkau, iba-raiknyo adolah parak Allah. Angkau adolah, ibaraiknyo pulo ba-ngunan Allah.
46003010	Jo kapandaian nan lah dibarikan dek Allah, ambo sabagai urang tukang, lah malatakkan sandi un-tuak bangunan tu, sarato urang lain nan ka mambangun di ateh sandi tu. Satiyok urang musti mamparatikan elok-elok, baa caro inyo mambangun di ateh san-di tu.
46003011	Dek karano, Allah sandiri nan lah malatakkan sandi bangunan, iyo-lah, Isa Almasih sajo, untuak sandi ba-ngunan tu, sarato indak ado doh san-di nan lain.
46003012	Ado nan mambangun di ateh sandi tu, jo mamakai ameh, ado nan jo perak, ado nan jo batu parmato, ado pulo nan jo kayu, jo rumpuik ka-riang, atau pun jarami.
46003013	Karajo satiyok urang, ka kaliyatan isuak, pado wakatu Isa Almasih datang baliak. Dek karano, di ari tu ado api, nan ka mambuwek sa-tiyok-tiyok karajo urang ka kaliyatan. Api nan ka ma-uji, sarato nan ka manan-tukan, elok buruaknyo karajo urang tu.
46003014	Jikok bangunan nan dibuwek urang di ateh sandi tu, layi tahan api, mako, urang tu ka manarimo upahnyo.
46003015	Ta-pi, jikok nan dibangun urang tu anguih, mako, inyo ka rugi; inyo sandiri ka sa-lamaik, tapi, bakcando urang nan lah kaluwa dari api.
46003016	Layi tawukoh angkau, baraso ang-kau adolah Baithullah? Tawukoh angkau, baraso Roh Allah tingga di da-lam angkau?
46003017	Jikok ado urang nan marusak Baithullah, mako, Allah pun ka marusak urang tu pulo. Dek ka-rano, Baithullah adolah sangajo un-tuak Allah sajo, sarato angkaulah nan Baithullah tu.
46003018	Janlah ado surang pun juwo, nan mangicuah dirinyo sandiri. Jikok ado urang di antaro angkau, nan maraso di-rinyo bijaksano manuruik ukuaran du-nia ko, mako, urang tu musti namuah andaknyo manjadi pandie, supayo inyo manjadi sabana-bana bijaksano.
46003019	Dek karano, apo nan di-anggauk bijaksano dek dunia, adolah pandie manuruik pandangan Allah. Di Alkitauk ado tatu-lih, ”Allah manjarek urang-urang nan bijaksano, dalam kacadiak-an inyo tu sandiri.”
46003020	Ado pulo tatulih bakcan-do iko, ”Tuhan tawu, baraso pikieran urang-urang nan bijaksano, adolah pi-kieran nan indak baguno.”
46003021	Dek ka-rano itu, janlah ado surang pun juwo urang, nan mamagah-magahkan manu-sia, dek karano, sagalo-galonyo lah di-barikan manjadi miliak angkau:
46003022	biya Paulus, biya Apolos, biya Petrus, bi-ya dunia ko, biya iduik sarato jo ma-ti, jaman kiniko atau pun jaman nan ka tibo, sagalo-galonyo adolah ang-kau nan punyo.
46003023	Tapi, angkau adolah miliak Isa Almasih, nan Isa Almasih adolah miliak Allah.
46004001	Anggauklah kami palayan-pala-yan Isa Almasih, nan batangguang jawauk mambaritokan rancana-ranca-na Allah, nan alun dikatawui dek du-nia.
46004002	Nan partamu-tamu dituntuik da-ri palayan nan bakcando itu, adolah, nan inyo musti tuluih kabake induak samangnyo.
46004003	Nan dek ambo, indak manjadi masalah, apo nan angkau pi-kiekan - atau siapo pun juwo, - nan mamikiekan tantang diri ambo. Ma-lah apo nan ambo pikiekan, tantang diri ambo sandiri pun indak manjadi masalah.
46004004	Ambo indak maraso basa-lah, dalam parkaro apo pun juwo, ta-pi, itu indak doh manandokan, baraso ambo iyo indak basalah. Tuhan sandi-rilah nan manantukan, ambo basalah atau indak.
46004005	Dek karano itu, janlah angkau tagageh-gageh manantukan, baraso surang urang basalah atau in-dak, dek alun tibo wakatunyo. Tung-gulah sampai Tuhan datang isuak. Ba-liau-lah nan ka mambukak, kasadonyo rasiyo-rasiyo nan ta-andok di nan ka-lam. Baliau-lah nan ka mambongka ka-sadonyo niyaik nan tapandam di ati manusia. Pado wakatu itu, barulah sa-tiyok urang manarimo dari Allah, pu-jian nan patuik inyo tarimo.
46004006	Oih sudaro-sudaro! Dek karano un-tuak kaparaluan angkau, kasadonyo tu lah ambo kanaikan kabake Apolos, sarato kabake diri ambo sandiri. Mu-kasuiknyo supayo dari conto kami tu, angkau dapek baraja, apo aratinyo ka-to-kato nan bakcando iko, ”Bapacik-lah ka paratuaran nan ado.” Jo caro nan baitu, mako, indak surang juwo doh dari angkau, nan ka dapek ma-manggak-manggakkan surang urang, sudah tu, ma-ino nan lain.
46004007	Siyakoh nan manjadikan angkau labiah dari-pado urang lain? Indakkoh sagalo sa-suatu angkau tarimo dari Allah? Ja-di, baa mangko niyo nak basibondek, sa-olah-olah apo nan ado di angkau tu, indak sasuatu nan dibari?
46004008	Batua, angkau indak lai bi mamaralukan sa-buwah alah juwo! Angkau lah bi ka-yo! Angkau lah bi manjadi rajo! Nan kami indak. Baralah ka eloknyo, jikok angkau iyo sabana-bana lah manjadi rajo, supayo kami dapek mamaren-tah samo-samo jo angkau.
46004009	Dek kara-no, manuruik pandapek ambo, Allah mambarikan kabake kami rasul-ra-sul, tampaik nan paliang randah, sa-mo jo bakcando urang-urang nan lah dijatuahi ukunan mati, dek karano, kami lah manjadi tontonan dek du-nia, biya dek malekaik-malekaik, sa-rato dek manusia.
46004010	Dek karano di Isa Almasih, kami lah manjadi urang nan pandie, nan angkau urang Kris-ten nan santiang! Kami lamah, ang-kau kuwaik! Kami dicacek, nan ang-kau disanjuang-sanjuang!
46004011	Sampai kiniko, kami bi baparuik lapa, sarato bi auih; pakaian kami, hanyo nan la-kek di badan; urang bi ma-ajauk ka-mi; kami indak punyo tampaik untuak manatauk;
46004012	kami bakarajo kareh, un-tuak mancari napakah untuak iduik. Jikok kami dikutuak-i, kami baleh jo dowa barakaik; jikok kami di-aniayo, kami saba;
46004013	jikok urang mamburuak-buruakkan kami, kami mambaleh jo kato-kato nan manih. Kami ko samo jo sarok di dunia ko; sampai kiniko, kami di-anggauk juwo lai samo jo ci-rik di muko bumi.
46004014	Ambo mambuwek surek ko kabake angkau, indak doh untuak mambuwek angkau bi mariangik, tapi, untuak ma-nasiyaik-i angkau, bakcando manasi-yaik-i anak-anak ambo sandiri.
46004015	Dek karano, ambolah nan manjadi bapak dek angkau, biyapun, mungkin saba-gai urang Kristen, angkau lah punyo baribu-ribu urang guru. Dalam iduik angkau sabagai urang nan basatu jo Isa Almasih, ambo nan manjadi bapak dek angkau, dek karano, ambo nan mambawok Injil tantang Isa Almasih kabake angkau.
46004016	Dek karano itu, am-bo sabana mamintak, supayo angkau maniru conto taladan dari ambo.
46004017	Un-tuak itu, ambo lah ma-utuih Timotius kabake angkau. Sabagai pangikuik Isa Almasih, inyo samo jo bakcando anak ambo sandiri, nan ambo kasiahi. Inyo anak nan dapek dipicayo-i. Isuak inyo ka ma-ingekkan angkau, tantang baa caro iduik nan ambo kawokan, sasu-dah ba-iman kabake Isa Almasih, iyo-lah caro iduik nan ambo ajakan, di sa-tiyok jamaat dima pun juwo.
46004018	Babarapo urang di antaro ang-kau, lah bi manjadi uju, dek karano, inyo tu bi manyangko, ambo indak lai ka datang ka tampaik angkau.
46004019	Ta-pi, jikok Tuhan layi ma-ijinkan, indak ka lamo lai, ambo ka datang juwo ka tampaik angkau. Isuak, pado wakatu itu ambo ka maliyek pulo, apo nan da-pek dipabuwek dek urang-urang nan uju tu; andaknyo jan hanyo kato-ka-to inyo tu sajo.
46004020	Dek karano, jikok Allah manguwasoi iduik surang urang, mako, parkaro itu ado tandonyo, dek ado kakuatan dalam iduik urang tu, indak doh dek kato-kato inyo tu sa-jo.
46004021	Jadi, piliah sajo apo nan labiah angkau suko-i! Apokoh angkau niyo, ambo datang untuak ma-aja angkau jo sacaro nan kareh, atau ambo da-tang ma-aja jo lamah lambuik, sara-to jo kasiah sayang?
46005001	Sabananyo ambo lah mandapek kaba, baraso di antaro angkau ado karajo-karajo cabua nan bakalabiah-an: Ado di antaro angkau nan bajina jo mandeh tirinyo. Urang-urang nan indak ba Tuhan Allah pun, indak doh mampabuwek nan bakcando itu!
46005002	Bi-yapun baitu, nan angkau bi tenggi ati juwo lai. Sabaliaknyo, angkau samus-tinyo bi sadiah ati andaknyo, sarato mangaluwakan dari antaro angkau, urang nan mampabuwek nan baitu.
46005003	-
46005004	Sacaro jo layie ambo jauah dari angkau, tapi, sacaro jo batin ambo barado di tangah-tangah angkau. Ja-di, ambo niyo batindak, sa-olah-olah ambo barado di antaro angkau, ’Ateh namo Tuhan Isa Almasih, ambo nyato-kan, baraso urang nan lah mampabu-wek karajo nan sangaik lato tu, musti di-ukun!” Jikok angkau bi bakumpua, anggauklah baraso ambo ado di ta-ngah-tangah angkau, sarato jo kuwa-so Tuhan kito Isa Almasih,
46005005	angkau musti manyarahkan urang tu kabake Ubilih, supayo tubuah urang tu bina-so, sarato jo caro nan baitu rohnyo di-salamaikkan, pado wakatu Tuhan da-tang baliak.
46005006	Indak patuik doh angkau basibon-dek. Mungkin angkau lah bi tawu pa-rumpamoan nan bakcando iko, ”Ragi nan saketek, mambuwek kasadonyo paduan tapuang manjadi kambang!”
46005007	Buwanglah dulu ragi nan lamo tu, iyolah ragi doso, supayo angkau man-jadi ibaraik paduan tapuang nan ba-ru, barasiah dari ragi doso nan lamo, nan ambo tawu, baraso angkau iyo bakcando itu. Sabauk, Ari Rayo Pas-kah kito lah salasai, dek karano, Isa Almasih nan manjadi domba Paskah kito, lah dikarobankan.
46005008	Jadi, molah kito marayokan alek kito tu, jo roti nan indak baragi, iyolah roti nan ma-lambangkan kasucian, sarato jo kasa-donyo nan manyanangkan ati Allah. Janlah kito marayokan alek Paskah tu, jo roti nan manganduang ragi nan lamo, iyolah ragi doso, sarato karajo nan jahek.
46005009	Di dalam surek ambo nan dulu, am-bo lah ma-agiah tawu kabake angkau, supayo jan bagawua jo urang nan ca-bua.
46005010	Nan ambo mukasuikkan indak doh urang nan cabua, atau nan cangok, atau nan pangicuah, atau panyambah barhalo, atau urang nan indak ba Tuhan Allah. Indak! Indak inyo tu doh nan ambo mukasuikkan; dek karano, jikok angkau musti manjauahi inyo tu, ma-ko, angkau musti kaluwa dari dunia ko.
46005011	Mukasuik ambo iyolah, angkau jan bagawua jo urang nan mangaku diri-nyo urang Kristen, tapi, urang tu cabua, atau cangok, atau panyambah barha-lo, atau suko mamburuak-buruakkan urang lain, atau pamabuak, atau pun pancilok. Duduak makan jo urang tu sajo pun, janlah angkau namuah!
46005012	-
46005013	Batua, ma-adieli urang-urang nan indak urang Kristen, indak doh urusan ambo. Allah sandirilah nan ka ma-adieli inyo tu. Tapi, tantang par-karo anggota-anggota jamaat angkau, indakkoh angkau sandiri nan mus-ti ma-adieli inyo tu? Di Alkitauk ado tatulih, ”Usielah urang nan jahek da-ri antaro angkau.”
46006001	Baa mangko ado di antaro ang-kau, nan barani payi kabake ha-kim nan indak ba Tuhan Allah, untuak mangadukan sudaronyo nan sa-iman, jikok inyo basangketo jo sudaronyo tu? Baa mangko inyo indak mintak umaik Allah, untuak manyalasaikan parkaronyo tu?
46006002	Apokoh angkau in-dak tawu, baraso umaik Allah nan ka ma-adieli dunia ko? Jadi, jikok iyo ang-kau nan ka ma-adieli dunia ko, apo-koh angkau indak bisa manyalasai-kan parkaro nan saketek tu?
46006003	Apokoh angkau indak tawu, baraso kito ka ma-adieli malekaik-malekaik? Apo lai ha-nyo parkaro-parkaro iduik sa-ari-ari!
46006004	Mako, jikok timbua parkaro-parka-ro nan bakcando itu, apokoh angkau mangadukannyo, kabake urang-urang nan indak punyo kaduduakkan sabu-wah alah juwo di dalam jamaat?
46006005	Sa-bana mambuwek mariangik! Tantu di antaro angkau, ado salah surang nan cukuik bijaksano, untuak manyalasai-kan pasalisiahan, antaro sudaro-sudaro nan samo-samo urang Kristen!
46006006	Tapi sabaliaknyo, surang urang Kristen, payi kabake urang nan indak Kristen, untuak mangadukan parkaronyo tara-dok sudaronyo nan Kristen!
46006007	Jankan payi mangadukan parkaro ka urang nan indak Kristen; adonyo sagalo pasalisiahan di antaro angkau tu sajo, lah marupokan suatu kakalah-an tu dek angkau. Labiah elok lai ang-kau dipabuwek indak adie, atau diru-gikan!
46006008	Tapi, malah angkau sandiri, nan mampabuwek urang lain jo saca-ro nan indak adie. Angkau sandiri pulo nan marugikan urang lain. Nan itu angkau pabuwek malah taradok suda-ro-sudaro nan sa-iman!
46006009	Layi tawukoh angkau, baraso urang-urang nan in-dak ma-ikuik-i kahandak Allah, indak ka manjadi anggota Karajaan Allah? Jan takicuah! Urang-urang nan mam-pabuwek nan cabua, urang-urang nan manyambah barhalo, urang nan ba-jina, urang laki-laki nan mampabu-wek pabuatan nan mamalukan, tara-dok laki-laki samo laki-laki, sarato jo pasangannyo,
46006010	urang nan pancilok, nan sampilik, nan pamabuak, nan su-ko mamburuak-buruakkan urang la-in, nan pangicuah - kasadonyo urang nan bakcando itu, indak ka dapek doh manjadi anggota Karajaan Allah.
46006011	Babarapo urang di antaro angkau dulu, bakalakuan bakcando itu. Ta-pi, kiniko angkau dinyatokan bara-siah dari doso. Angkau lah bi manja-di miliak Allah nan tasandiri. Angkau lah ba-elok baliak jo Allah, dek kara-no angkau layi ba-iman kabake Tuhan Isa Almasih, sarato dek karano kuwa-so Roh dari Allah kito.
46006012	Ado nan bakato, baraso satiyok urang buliah mampabuwek sagalo-galonyo. Tapi, nan dek ambo indak kasadonyo doh bapayidah. Jadi, biya-pun ambo buliah mampabuwek apo pun juwo, tapi, ambo indak namuah doh mampadiyakan diri ambo, diku-wasoi dek apo pun juwo.
46006013	Ado pulo nan bakato, baraso makanan adolah untuak paruik, nan paruik disadiyo-kan untuak makanan. Tapi, kaduwo-duwonyo ka di-ilang lanyokkan dek Allah. Tubuah manusia, indak buliah doh dipagunokan untuak ma-adokan ubuangan nan cabua, tapi, hanyo un-tuak malayani Tuhan. Mako, Tuhan ka mamaliaro tubuah tu.
46006014	Allah lah ma-iduikkan baliak Tuhan Isa Almasih dari kamatian, baitu pulo, Allah ka ma-iduikkan kito jo kuwaso Baliau.
46006015	Angkau lah bi tawu, baraso tu-buah angkau adolah angguato tubuah Isa Almasih. Jadi, apokoh buliah ambo ambiak salah ciyek angguato tubuah Isa Almasih, sudah tu, manjadikan inyo angguato tubuah surang padu-si jahek? Tantu sabana indak buliah!
46006016	Atau mungkin angkau alun bi tawu, baraso urang nan manyatukan dirinyo jo padusi jahek, mako, inyo manjadi satu jo padusi jahek tu! Dek karano, di Alkitauk ado tatulih, ”Kaduwonyo lah manjadi satu.”
46006017	Tapi, urang nan manyatukan dirinyo jo Tuhan, ma-ko, Roh Tuhan sarato jo roh urang tu, manjadi satu.
46006018	Jauah-ilah sagalo pabuatan nan cabua. Dek karano, kasadonyo doso lain nan dipabuwek urang, tajadi di luwa tubuah urang tu. Tapi, urang nan mampabuwek nan cabua, ba-arati ba-buwek doso taradok tubuahnyo san-diri.
46006019	Angkau musti bi tawu, baraso tubuah angkau adolah tampaik ting-ga Roh Allah. Roh tu tingga di dalam angkau. Sarato Allah sandirilah nan mambarikan Roh tu kabake angkau. Diri angkau, indak doh miliak angkau. Itu adolah miliak Allah.
46006020	Allah lah manabuih angkau, sarato lah mam-bayie kontan. Dek karano itu, pagu-nokanlah tubuah angkau untuak ma-muliekan Allah.
46007001	Kiniko ambo niyo nak mangecek, tantang parkaro nan angkau sa-buik dalam surek angkau. Jikok surang laki-laki indak babini, itu elok.
46007002	Tapi, supayo jan tadayo untuak mampabu-wek sagalo parkaro nan indak patuik, mako, labiah elok satiyok urang la-ki-laki tu, babini, baitu pulo, satiyok urang padusi tu, balaki.
46007003	Nan laki, musti mamanuahi kawajibannyo sa-bagai laki taradok bininyo, baitu pulo nan bini, musti mamanuahi kawa-jibannyo sabagai bini taradok lakinyo; satiyok-tiyok inyo musti mamanuahi kawajibannyo, taradok bini, atau laki-nyo.
46007004	Nan bini, indak bakuwaso doh taradok tubuah inyo sandiri; nan ba-kuwaso taradok tubuah inyo, adolah lakinyo. Baitu pulo nan laki, indak ba-kuwaso doh taradok tubuah inyo sandi-ri; nan bakuwaso taradok tubuah inyo, adolah bininyo.
46007005	Urang nan balaki bi-ni, janlah bajauahan. Buliah bajauah-an hanyo untuak samantaro wakatu, asakan kaduwo-duwonyo lah samu-pakaik. Jo caro nan baitu, satiyok-ti-yok inyo dapek badowa, sarato indak tagaduah. Tapi, kamudian mustilah angkau babawua baliak, samo-samo mandakek-i bakcando galiknyo urang balaki bini. Jikok indak baitu, tantu angkau bisa tapadayo dek bujuak ra-yu ubilih, dek karano, angkau indak kuwaik manahan napasu.
46007006	Ambo mangatokan iko, indak doh sabagai parentah, tapi sabagai nasi-yaik.
46007007	Sabananyo, ambo labiah suko jikok kasadonyo urang, namuah bak-cando ambo. Tapi, satiyok-tiyok urang lah manarimo pambarian nan tasan-diri dari Allah. Nan surang manari-mo pambarian nan bakcando iko, nan lainnyo, dapek pambarian nan bak-cando itu.
46007008	Kabake urang-urang nan alun ba-rumah tanggo, sarato kabake urang-urang padusi nan marando, ikolah nasiyaik ambo: Labiah elok angkau tatauk iduik sandiri, bakcando am-bo.
46007009	Tapi, jikok angkau indak dapek manahan napasu, andaklah angkau barumah tanggo. Dek karano, labiah elok angkau barumah tanggo, da-ripado angkau anguih dek napasu.
46007010	Taradok urang-urang nan lah ba-rumah tanggo, ikolah parentah am-bo: (Sabananyo, indak doh ambo nan mambari parentah ko, tapi Tuhan.) Surang padusi nan lah balaki, janlah inyo maninggakan lakinyo.
46007011	Tapi, jikok inyo lah maninggakan lakinyo, mako, inyo musti tatauk indak balaki, atau babaliak kabake lakinyo. Baitu pulo, surang laki indak buliah doh mancaraikan bininyo.
46007012	Kabake urang-urang nan lainnyo, nasiyaik ambo iyolah: - iko nasiyaik ambo sandiri, indak doh dari Tuhan - jikok surang urang Kristen, lah ba-bini jo surang padusi nan indak pica-yo kabake Isa Almasih, tapi, nan bi-ninyo tu layi namuah untuak iduik babawua jo inyo, mako, urang tu in-dak buliah doh mancaraikan bininyo tu.
46007013	Jikok surang padusi Kristen, lah balaki jo surang urang nan indak pi-cayo kabake Isa Almasih, tapi, nan lakinyo tu layi namuah untuak iduik babawua jo inyo, mako, inyo indak buliah doh maninggakan lakinyo tu.
46007014	Dek karano, laki nan indak picayo tu, dipatuikkan untuak manjadi ang-gota umaik Allah, dek karano paka-winannyo jo bininyo nan lah manja-di miliak Allah. Baitu pulo, bini nan indak picayo tu, dipatuikkan untuak manjadi anggota umaik Allah, dek karano pakawinannyo jo lakinyo nan lah manjadi miliak Allah. Jikok indak baitu, tantu anak-anak inyo tu samo jo anak-anak gampang, padohal anak-anak tu di-anggauk sabagai anggota umaik Allah.
46007015	Tapi, jikok urang nan indak picayo tu, mancaraikan bininyo nan Kristen, atau maninggakan laki-nyo nan Kristen, janlah inyo ditagah. Dalam parkaro iko, sudari atau suda-ro indak ta-ikek, dek karano, Allah niyo supayo angkau iduik saiyo sa-kato.
46007016	Dek karano, angkau nan sa-bagai bini - nan lah ba-iman kabake Tuhan - dima pulo angkau ka dapek mangatawui, baraso angkau indak ka dapek, mambawok apak anak angkau tu kabake Tuhan? Baitu pulo, angkau nan sabagai laki, nan lah Kristen, di-ma pulo angkau ka dapek mangata-wui, baraso angkau indak ka dapek, mambawok urang rumah angkau ka-bake Tuhan?
46007017	Andaklah satiyok-tiyok urang, ma-atur iduiknyo manuruik bimbiangan Tuhan, bakcando nan lah ditantukan dek Allah untuak inyo, pado waka-tu Allah mamanggie inyo untuak ba-iman kabake Baliau. Itulah paratua-ran nan ambo ajakan di tiyok-tiyok jamaat.
46007018	Umpamonyo, jikok surang urang lah basunaik pado wakatu inyo manarimo panggielan Allah, mako, janlah urang tu ba-usawo nak ka ma-ilangkan tando-tando basunaik tu. Baitu pulo, jikok surang urang alun basunaik pado wakatu inyo manari-mo panggielan Allah, mako, jan pulo-lah urang tu mintak basunaik.
46007019	Dek karano, ma-ikuik-i paratuaran basu-naik, atau indak basunaik, kaduwo-duwonyo indak baitulah paralu. Nan pantiang iyolah, mamatuahi sagalo parentah Allah.
46007020	Andaklah satiyok urang, tatauk iduik dalam ka-adaan, bakcando kutiko inyo manarimo pang-gielan Allah.
46007021	Jikok pado wakatu ang-kau dipanggie Allah, angkau adolah surang budak, mako, indak usahlah angkau seso pulo mamikiekan par-karo tu. Tapi, jikok isuak angkau da-pek kasampatan, untuak baranti jadi budak, mako, pagunokanlah kasam-patan tu.
46007022	Dek karano, surang bu-dak nan lah ba-iman kabake Tuhan, adolah miliak Tuhan, nan lah marde-ka. Baitu pulo, surang urang mardeka nan lah ba-iman kabake Tuhan, ado-lah budak Isa Almasih.
46007023	Angkau lah ditabuih dek Allah, sarato lah dibayie kontan. Dek karano itu, janlah ang-kau manyarahkan diri untuak manja-di budak manusia.
46007024	Jadi, sudaro-su-daro, baa pun juwo ka-adaan angkau, pado wakatu dipanggie Allah, mako, andaklah angkau tatauk iduik bakcan-do itu, samo-samo jo Allah.
46007025	Kiniko tantang parkaro urang nan alun bi barumah tanggo. Tantang par-karo itu, indak sabuwah alah juwo doh ambo manarimo parentah dari Tuhan. Tapi, sabagai urang nan dek karano rahmaik Tuhan, patuik dipi-cayo-i, ambo niyo nak mambarikan nasiyaik.
46007026	Dek mancaliak sagalo kasusah-an, nan kiniko ado di adok-an kito, ambo raso labiah elok, jikok urang tatauk manjalani iduik bakcando ka-adaannyo nan kiniko.
46007027	Jikok angkau lah babini, janlah ba-usawo pulo nak lapeh dari bini tu. Jikok angkau alun babini, indak usahlah mancari bini.
46007028	Tapi, jikok angkau barumah tang-go, itu indak doh badoso. Baitu pulo, jikok surang anak gadih balaki, inyo indak doh badoso. Hanyo sajo, urang-urang nan barumah tanggo tu, ka ma-adok-i banyak kasusahan. Nan ambo niyo, angkau bi ta-inda dari sagalo kasusahan tu.
46007029	Mukasuik ambo bakcando iko su-daro-sudaro: Kito indak lai mampunyoi banyak wakatu. Muloi dari kiniko, sa-tiyok urang nan lah babini, andaklah iduik sa-olah-olah inyo indak babini;
46007030	urang nan manangih, iduik sa-olah-olah inyo indak ba-ibo ati; urang nan galak, sa-olah-olah inyo indak baga-dang ati; urang nan lah mambali, sa-olah-olah inyo indak mampunyoi sa-buwah alah juwo;
46007031	baitu pulo, urang nan bi asik jo sagalo parkaro dunia, andaklah iduik sa-olah-olah inyo in-dak diseso, dek sagalo parkaro itu. Dek karano, indak ka lamo lai dunia ko, dalam ka-adaannyo nan kiniko, ka ilang lanyok!
46007032	Ambo niyo, supayo angkau bi ta-inda dari kasusahan. Urang nan in-dak babini, pikierannyo bulek kaba-ke sagalo parkaro tantang Tuhan, dek karano, inyo niyo manyanangkan ati Tuhan.
46007033	Tapi, urang nan lah babini, inyo ka banyak mamikiekan sagalo parkaro dunia, dek karano, inyo ni-yo manyanangkan ati bininyo;
46007034	aki-baiknyo, paratian inyo lah tabagi-bagi. Surang padusi nan indak balaki, atau surang anak gadih, inyo ka banyak mamikiekan sagalo parkaro tantang Tuhan, dek karano, inyo niyo supa-yo jiwa sarato jo tubuahnyo, manja-di miliak Allah. Tapi, surang padusi nan lah balaki, pikierannyo tatuju ka-bake sagalo parkaro dunia, dek kara-no, inyo niyo manyanangkan ati laki-nyo.
46007035	Kasadonyo ko ambo katokan, adolah untuak kabaiakkan angkau sandiri, indak doh untuak mukasuik managah iko, atau managah itu. Nan ambo inginkan hanyolah, supayo ang-kau mampabuwek nan bana, sarato jo nan patuik, sarato supayo angkau da-pek mambulekkan pikieran angkau kabake Tuhan.
46007036	Jikok surang urang, maraso indak manjalankan nan sapatuiknyo taradok tunangannyo, jikok inyo indak dapek manahan napasunyo, sarato inyo ma-raso paralu mampabini anak gadih tu, mako, biyalah inyo mampabuwek apo nan inyo raso elok. Inyo indak badoso, jikok inyo tu bi kawin.
46007037	Tapi, jikok surang urang lah mambuwek kaputus-an di dalam atinyo, baraso indak ka mampabini tunangannyo, nan kapu-tusannyo tu indak tapaso, mako, nan dipabuweknyo tu elok, asakan inyo la-yi kuwaik untuak mampabuweknyo.
46007038	Jadi, labiah jalehnyo iyolah, urang nan barumah tanggo, inyo mampabu-wek nan elok, baitu pulo, urang nan indak barumah tanggo, inyo mampa-buwek nan labiah elok.
46007039	Surang padusi nan lah barumah tanggo, inyo ta-ikek kabake lakinyo, hanyo salamo lakinyo layi iduik. Jikok lakinyo lah maningga, inyo buliah ba-laki jo siya nan katuju dek inyo; asa-kan urang nan ka lakinyo tu, layi nan sa-iman.
46007040	Tapi, inyo ka labiah barun-tuang, jikok inyo indak lai barumah tanggo. Itu pandapek ambo sandiri, tapi ambo raso, apo nan ambo katokan ko adolah jo kuwaso Roh Allah.
46008001	Kiniko tantang parkaro makanan, nan dibarikan sabagai pasambah-an kabake barhalo. Iyo batua bakcan-do kecek urang, ”Kasadonyo kito lah bi santiang.” Tapi, kasantiangan mam-buwek urang manjadi uju, sadangkan kasiah mambangun diri urang.
46008002	Urang nan manyangko, baraso inyo banyak tawu, sabatuanyo alun mangatawui nan sadalam-dalamnyo.
46008003	Tapi, urang nan sabana-bana mangasiahi Allah, inyo ka bakatawuan arek jo Allah.
46008004	Tantang parkaro mamakan ma-kanan, nan lah dipasambahkan ka-bake barhalo, kito lah tawu, baraso barhalo manggambarkan sasuatu nan sabatuanyo indak ado. Nan kito lah tawu pulo, baraso Allah hanyo satu; indak ado doh nan lain.
46008005	Batua, ba-nyak pulo, apo nan dinamokan de-wa, sarato jo tuhan; biya nan ado di langik, atau pun nan ado di muko bu-mi.
46008006	Tapi, nan dek kito, Allah hanyo satu. Baliau adolah Bapak, nan manja-dikan sagalo sasuatu. Untuak Baliau-lah kito iduik. Baitu pulo Tuhan, ha-nyo surang pulo, iyolah Isa Almasih. Malalui Baliau sagalo sasuatu dijadi-kan, sarato dek karano di Baliau-lah mangkonyo kito iduik.
46008007	Biyapun baitu, indak kasadonyo urang doh nan mangatawui tantang parkaro itu. Ado urang nan dulunyo biaso manyambah barhalo. Jadi, dek karano itu, sampai kiniko pun inyo tu marasokan juwo lai, baraso makanan nan lah dipasambahkan kabake bar-halo, adolah makanan barhalo. Mako, jikok inyo tu mamakan makanan tu, inyo tu bi maraso badoso; dek karano, kayakinan inyo tu alun kuwaik.
46008008	Sa-bananyo, makanan indak doh mam-buwek ubuangan kito jo Allah batam-bah arek. Jikok kito makan makanan tu, kito indak mandapek ka-untuangan sabuwah alah juwo. Baitu pulo sa-baliaknyo, jikok kito indak mamakan makanan tu, kito pun indak rugi sa-buwah alah juwo.
46008009	Tapi, ingek-ingeklah! Dek karano angkau buliah mampabuwek apo nan katuju. Jan sampai tajadi, dek kara-no di angkau, urang lain manjadi ba-doso - dek karano kayakinannyo nan alun kuwaik.
46008010	Mukasuik ambo bak-cando iko: Santano angkau nan punyo kayakinan nan kuwaik, sadang duduak makan di kuil barhalo. Kamudian, ado surang urang nan manampak angkau duduak makan di sinan tu. Jikok kaya-kinan urang tu indak kuwaik, indak-koh itu ka mambuwek urang tu bara-ni pulo, mamakan makanan nan lah dipasambahkan kabake barhalo tu?
46008011	Nan dek karano itu, mako kayakin-an angkau, mambuwek urang nan ka-yakinannyo indak kuwaik tu, manjadi sasek. Padohal Isa Almasih mati un-tuak urang tu pulo.
46008012	Nan jikok angkau mampabuwek kasalahan nan bakcando itu, taradok sudaro-sudaro nan Kristen - ba-arati angkau marusak kayakinan urang-urang nan lamah - mako angkau badoso kabake Isa Almasih.
46008013	Itulah sa-bauknyo, jikok makanan nan ka manya-baukkan sudaro ambo badoso, mako, ambo indak lai ka mamakan dagiang salamo-lamonyo. Jan sampai dek kara-no di ambo, sudaro ambo badoso.
46009001	Indakkoh ambo ko urang marade-ka? Indakkoh ambo ko rasul? Apo-koh ambo ko alun panah maliyek Isa Almasih, Tuhan kito? Indakkoh ang-kau asie karajo ambo untuak Tuhan?
46009002	Biyapun urang-urang lain indak bi namuah ma-akui ambo sabagai rasul, paliang tidak, tantu angkau layi na-muah ma-akui tu! Dek karano, iduik angkau sabagai urang Kristen, itu ado-lah tando baraso ambo ko rasul.
46009003	Jikok urang mangaritik ambo, am-bo ka manjawauk bakcando iko:
46009004	Apo-koh ambo indak bahak, manarimo nan ka dimakan, sarato nan ka diminun, dari asie karajo ambo?
46009005	Apokoh am-bo indak bahak, mambawok urang ru-mah nan Kristen, samo-samo jo am-bo dalam pajalanan ambo, bakcando nan dikawokan dek dunsanak-dunsa-nak Tuhan Isa Almasih, sarato dek ra-sul-rasul nan lainnyo, tamasuak Pet-rus?
46009006	Atau, hanyo Barnabas, sarato jo ambo sajokoh, nan dimustikan manca-ri napakah untuak iduik?
46009007	Indak ado doh saradadu, nan musti mambalanjo-i dirinyo sandiri di dalam paparangan! Indak ado doh urang paparak, nan ma-nanam anggur di paraknyo, nan indak mamakan asie anggur dari parak tu! Indak ado doh tukang gubalo, nan ma-maliaro domba, nan indak maminun susu dari domba-dombanyo tu!
46009008	Apo nan ambo katokan ko, indak doh hanyo maliyek kabake nan galik dalam iduik sa-ari-ari, tapi, Alkitauk lah mangatokan pulo tantang parkaro itu.
46009009	Di Kitauk Musa ado tatulih, ”Jawi nan sadang ma-iriak gandun, janlah di-sokong muncuangnyo.” Dalam parkaro iko, jawikoh nan diparatikan dek Allah?
46009010	Indakkoh itu dimukasuikkan untuak kito? Batua, itu tatulih iyo untuak kito. Dek karano, urang nan mangarajokan parak, sarato jo urang nan mambara-siahkan gandun, lah sapatuiknyo baka-rajo, inyo ma-arokkan ka manarimo sa-bagian dari asie karajonyo.
46009011	Kami lah manyerakkan baniah rohani, di dalam iduik angkau. Mako, jikok kami manu-wai barakaik-barakaik dari angkau, nan barupo kaparaluan iduik kami, apokoh itu bakalabiahan kami manuntuik dari angkau?
46009012	Jikok urang-urang nan la-in ba-hak ma-arokkan parkaro itu dari angkau, indakkoh kami labiah ba-hak lai daripado urang-urang tu? Tapi, nan ambo alun lai mampaguno-kan hak tu. Malah sabaliaknyo, ambo labiah suko manangguang sagalo sa-suatu, daripado manimbuakan suatu parkaro, nan ka ma-ambek mambarito-kan Injil tantang Isa Almasih.
46009013	Ang-kau tantu lah bi tawu, baraso urang nan bi bakarajo di Baithullah, manari-mo makanan inyo tu dari Baithullah. Baitu pulo, urang nan bi ma-uruih tam-paik pasambahan karoban, bi manda-pek sabagian, dari karoban nan dipa-sambahkan di sinan tu.
46009014	Baitu pulo, Tuhan lah manantukan, baraso urang nan mambaritokan Injil, musti man-dapek napakah iduiknyo dari mam-baritokan Injil tu.
46009015	Tapi, alun ado ciyek juwo lai am-bo manuntuik, dari babarapo hak am-bo tu. Nan ambo mambuwek surek ko, mukasuiknyo indak doh untuak manuntuik kiniko, sagalo parkaro tu kabake angkau! Labiah elok lai ambo mati, daripado ambo ka-ilangan sasu-atu nan ambo panggakkan.
46009016	Dek ka-rano, jikok hanyo parkaro mambarito-kan Injil nan dari Allah, mako, ambo indak ba-hak doh mamanggak-mang-gakkannyo, dek karano, Allah nan lah mamarentahkan ambo untuak manga-rajokannyo. Cilakolah ambo, jikok am-bo indak mambaritokan Injil!
46009017	San-tano ambo mangarajokan karajo tu, dek kahandak ambo sorang, mako, buliahlah ambo ma-arokkan untuak mandapek upah. Tapi, ambo mambari-tokan Injil tu, dek karano lah kawajib-an ambo. Ambo ditugehkan dek Allah untuak mambaritokannyo.
46009018	Jikok baitu, apo nan ka upah ambo? Ikolah upahnyo: baraso ambo mambarito-kan Injil tu, indak tarago mambarek-kan surang urang pun juwo, untuak mambalanjo-i ambo, dek karano, am-bo indak doh manuntuik hak-hak am-bo, sabagai urang nan mambaritokan Injil.
46009019	Ambo ko, indak doh budak siapo punjuwo; ambo ko urang maradeka. Biyapun baitu, ambo lah manjadikan diri ambo ko budak untuak kasadonyo urang. Ambo pabuwek nan bakcando itu, supayo ambo dapek mambawok urang sabanyak-banyaknyo untuak Isa Almasih.
46009020	Taradok urang Yahu-di, ambo bakcando urang Yahudi, su-payo ambo dapek mambawok urang Yahudi kabake Isa Almasih. Taradok urang-urang nan iduik manuruik para-tuaran Musa, ambo pabuwek, sa-olah-olah ambo takabek jo paratuaran tu, biyapun nan sabananyo, ambo indak takabek doh ka paratuaran tu. Ambo pabuwek bakcando itu, supayo ambo dapek mambawok urang-urang tu man-jadi pangikuik Isa Almasih.
46009021	Taradok urang-urang nan indak urang Yahu-di, ambo bakcando urang nan indak urang Yahudi, nan iduik di luwa pa-ratuaran Musa. Ambo pabuwek bak-cando itu, supayo ambo dapek mamba-wok urang-urang tu manjadi pangikuik Isa Almasih. Tapi, biyapun baitu, nan ambo tatauk patuah kabake parentah-parentah Allah; ambo malah dikuwa-soi dek sagalo parentah Isa Almasih.
46009022	Di tangah-tangah urang-urang nan kayakinannyo indak kuwaik, ambo pun bakcando urang nan kayakinan-nyo indak kuwaik, supayo ambo da-pek mambawok inyo tu manjadi pa-ngikuik Isa Almasih. Singkek curito, ambo namuah manjadi apo sajo untuak kasadonyo urang, supayo jo jalan nan baa pun juwo, ambo dapek manyala-maikkan sabagian dari inyo tu.
46009023	Kasadonyo tu ambo pabuwek, ado-lah untuak Injil nan dari Allah, supayo ambo buliah sato pulo dapek barakaik.
46009024	Angkau tantu lah tawu, baraso di dalam batandiang balari, kasadonyo urang nan sato, tantu bi balari, tapi, hanyo surang nan mandapek adiyah. Dek karano itu, bi balarilah bakcan-do urang batandiang, supayo angkau mandapek adiyah.
46009025	Satiyok urang nan sadang balatiah, manahan diri dalam sagalo parkaro. Inyo pabuwek bakcando itu, dek karano, inyo niyo dikaluangi jo karangan bungo, tando kamanangan, iyolah bungo nan capek layua. Tapi, kito ko manahan diri da-lam sagalo parkaro, dek karano, kito niyo dikaluangi jo karangan bungo nan indak ka layua.
46009026	Itu sabauknyo ambo balari jo tujuan nan jaleh. Iba-raik dalam patandiangan tenju, ambo manenju indak sumbarang tenju sajo doh.
46009027	Ambo mampadiyakan badan ambo dilatiah jo sacaro nan kareh, sampai ambo dapek manguwaso-inyo. Ambo pabuwek nan bakcando itu, dek karano ambo indak namuah, jan sam-pai tajadi, sasudah mambaritokan In-jil kabake urang lain, tapi, nan ambo sandiri indak ditarimo.
46010001	Oih sudaro-sudaro! Andaknyo angkau bi mangana baliak, apo nan tajadi di niniak muyang kito, ku-tiko inyo tu ma-ikuik-i Musa. Inyo tu kasadonyo dilinduangi dek awan, sa-rato bi salamaik manyubarangi Lauik Merah.
46010002	Untuak manjadi pangikuik-pangikuik Musa, inyo tu kasadonyo di-pamandikan dalam awan, sarato jo di dalam lauik tu.
46010003	Inyo tu kasadonyo, mamakan makanan rohani nan samo,
46010004	sarato maminun, minunan rohani nan samo. Inyo tu kasadonyo minun da-ri gunuang batu rohani, nan manya-ratoi inyo tu; gunuang batu tu iyolah Isa Almasih sandiri.
46010005	Biyapun baitu, kabanyakkan dari inyo tu indak disu-ko-i dek Allah, sarato itulah sabauk-nyo mangko mayik-mayik inyo tu bi bagalimpangan di padang gurun.
46010006	Kasadonyo tu manjadi conto dek ki-to, untuak ma-ingekkan kito, supayo kito jan ma-inginkan sagalo parkaro nan jahek, bakcando niniak muyang kito tu.
46010007	Supayo kito jan bi manyam-bah barhalo pulo, bakcando nan dipabuwek dek sabagian dari inyo tu. Di Alkitauk ado tatulih, ”Mako, ban-so tu muloi makan jo minun, sarato bi manari untuak manyambah barhalo.”
46010008	Kito indak buliah doh mampabuwek sagalo parkaro nan cabua, bakcando nan dipabuwek dek sabagian dari inyo tu. Dek karano, duwo puluah tigo ribu urang dari inyo tu, bi mati dalam ari nan sa-ari, dek karano mampabuwek nan salah tu.
46010009	Kito indak buliah doh mancubo-cuboi Tuhan, bakcando nan dipabuwek dek sabagian dari inyo tu sa-isuak, sainggo inyo tu bi mati diga-luang dek ula babiso.
46010010	Kito indak bu-liah pulo doh bi manggarutok; bakcan-do nan dipabuwek dek sabagian dari inyo tu sa-isuak, sainggo inyo tu bi di-bunuah dek Malekaik Mauik.
46010011	Kasadonyo ukunan tu tajadi kaba-ke inyo tu, untuak ka manjadi conto dek urang-urang nan lain. Kasadonyo tu tatulih pulo, untuak ka mampari-ngekkan kito. Dek karano, kito kini-ko iduik di maso akie jaman.
46010012	Urang nan manyangko dirinyo ba-diri taguah, andaklah inyo ba-ingek-ingek; jan sampai jatuah.
46010013	Satiyok cobaan nan angkau alami, adolah co-baan nan galik di-alami dek manusia. Tapi, Allah indak barubah ati kaba-ke janji-Nyo. Baliau indak ka mampa-diyakan angkau dicuboi labiah dari-pado kakuatan angkau. Pado wakatu angkau ditimpo dek cobaan, Baliau ka mambari kakuatan kabake angkau un-tuak manjadi kuwaik, supayo angkau dapek batahan.
46010014	Dek karano itu, oih sudaro-suda-ro nan ambo kasiahi, andaklah ang-kau manjajok-i panyambahan barha-lo.
46010015	Ambo mangecek kabake angkau bakcando kabake urang-urang nan bi-jaksano. Andaklah angkau bi mamikie-kan sandiri, elok buruaknyo kato-kato ambo ko.
46010016	Pado wakatu kito minun anggur jo mangucauk syukur kabake Allah, indakkoh itu manyatokan ba-raso kito basatu jo Isa Almasih dalam kamatian-Nyo? Nan pado wakatu ki-to mambagi-bagikan roti, untuak di-makan basamo-samo, indakkoh itu manyatokan baraso kito basatu da-lam tubuah Isa Almasih?
46010017	Dek ka-rano, hanyo ado ciyek roti, sarato ki-to kasadonyo bi makan dari roti nan ciyek tu juwo, mako, kito nan banyak ko marupokan ciyek tubuah.
46010018	Cubo paratikan urang-urang Ya-hudi. Inyo tu nan bi mamakan ma-kanan, nan dipasambahkan di ateh tampaik pasambahan karoban, ado-lah urang-urang nan basatu jo tam-paik tu.
46010019	Apo nan ambo mukasuik-kan jo kato-kato ambo tu? Barhalo, atau pun makanan nan dipasambah-kan kabake barhalo tu, indak ado sa-buwah alah juwo doh aratinyo.
46010020	Apo nan dipasambahkan di tampaik karo-ban untuak barhalo, ba-arati indak di-pasambahkan kabake Allah, tapi, ka-bake roh-roh jahek. Nan ambo indak niyo doh angkau basatu jo roh jahek.
46010021	Angkau indak buliah doh minun dari cawan anggur Tuhan, sarato mi-nun pulo dari cawan anggur roh ja-hek. Angkau indak buliah doh makan di meja Tuhan, sarato makan pulo di meja roh jahek.
46010022	Ataukoh kito niyo mambuwek Tuhan bangih? Apokoh ki-to labiah kuwaik dari Tuhan?
46010023	Kecek urang, ”Kito buliah mam-pabuwek apo sajo nan katuju dek ki-to.” Batua! Tapi indak kasadonyo doh, nan katuju dek kito tu paguno. ”Kito buliah mampabuwek apo sajo nan ka-tuju dek kito”- tapi, indak kasadonyo doh, nan katuju dek kito tu, mamba-ngun iduik kito.
46010024	Janlah ado agak surang pun juwo, nan bajuwang un-tuak kaparaluan dirinyo sorang. Sa-tiyok urang musti bajuwang pulo, un-tuak kaparaluan urang lain.
46010025	Angkau buliah makan apo sajo nan dijuwa di pasa dagiang. Indak usah manyalidiak-inyo talabiah dulu, biya-pun ado uweh-uweh di dalam ati ke-tek angkau.
46010026	Dek karano, di Alkitauk ado tatulih, ”Bumi ko jo sagalo isinyo, adolah miliak Tuhan.”
46010027	Jikok angkau di-undang makan, dek surang urang nan indak urang Kristen, nan angkau layi manamui un-dangan tu, makan sajolah apo nan di-edangkan kabake angkau. Indak usah manyalidiak-i dari ma datangnyo ma-kanan tu, supayo jan ado uweh-uweh di dalam ati ketek angkau.
46010028	Tapi, ji-kok ado nan mangecek kabake ang-kau, ”Makanan ko lah dipasambah-kan kabake barhalo, ” janlah dimakan makanan tu, dek karano mampara-tikan kapantiangan urang tu, sarato dek karano suwaro ati ketek.
46010029	Mu-kasuik ambo, indak doh suwaro ati ketek angkau, tapi, suwaro ati ketek urang tu. Mungkin ado nan batanyo, ”Ndeh, baa mangko kamaradekaan ambo, musti dibatehi dek suwaro ati ketek urang lain?
46010030	Jikok ambo mamakan makanan, jo sacaro basyukur kabake Allah, baa mangko urang musti man-cacek ambo dek karano di makanan tu, sadangkan ambo lah basyukur ka-bake Allah dek makanan tu?"
46010031	Apo pun juwo nan angkau pabu-wek - angkau makan, atau pun ang-kau minun - pabuweklah kasadonyo tu untuak mamuliekan Allah.
46010032	Iduik-lah jo caro nan baitu, sainggo angkau indak manyabaukkan urang lain babu-wek doso; apokoh inyo tu urang Yahu-di, atau urang nan indak urang Yahu-di, atau pun jamaat Allah.
46010033	Iduiklah bakcando ambo iduik. Ambo ba-usawo manyanangkan ati kasadonyo urang dalam sagalo sasuatu, indak tarago ado mukasuik-mukasuik kaparaluan diri sorang. Tujuan ambo adolah ha nyo, supayo kasadonyo urang-urang tu dapek disalamaikkan.
46011001	Ikuiklah taladan dari ambo, bakcando ambo pun ma-ikuik-i taladan dari Isa Almasih.
46011002	Ambo mamuji angkau, dek karano angkau tatauk mangana ambo, sarato layi bapacik arek kabake ajaran nan ambo ajakan kabake angkau.
46011003	Tapi, ambo niyo angkau mangatawui parka-ro nan iko, iyolah, baraso nan manjadi kapalo taradok satiyok urang laki-laki, adolah Isa Almasih; nan manjadi kapalo taradok bini, adolah lakinyo, sarato nan manjadi kapalo taradok Isa Almasih, adolah Allah.
46011004	Jikok surang laki-laki, pado wakatu badowa, atau pado wa-katu manyampaikan barito nan dari Allah, di-adok-an banyak urang, ma-makai sawok kapalo, mako, urang tu ma-ino Isa Almasih.
46011005	Nan jikok surang padusi, pado wakatu badowa, atau pa-do wakatu manyampaikan barito nan dari Allah, di-adok-an banyak urang, indak batikuluak, mako, urang padu-si tu ma-ino lakinyo, nan manjadi ka-palo taradok dirinyo. Itu samo sajo sa-olah-olah kapalo urang padusi tu lah bacukua.
46011006	Dek karano, jikok surang padusi indak namuah mamakai tiku-luak, mako, labiah elok abuaknyo di-cukua. Tapi, padusi nan dicukua kapa-lonyo, atau nan dikuduang abuaknyo, mako, itu marupokan suatu ka-inoan taradok dirinyo. Dek karano itu, la-biah eloklah inyo mamakai tikuluak.
46011007	Laki-laki indak paralu doh mama-kai sawok kapalo, dek karano, inyo manggambarkan diri, sarato jo kaba-saran Allah. Tapi, padusi manggam-barkan kabasaran laki-laki,
46011008	dek ka-rano, laki-laki dijadikan indak dari padusi, tapi, padusilah nan dijadikan dari laki-laki.
46011009	Laki-laki dijadikan, in-dak pulo doh untuak kaparaluan padusi, tapi, padusi dijadikan untuak ka-paraluan laki-laki.
46011010	Dek karano itu, untuak manyanangkan ati malekaik-malekaik, mako, urang padusi musti mamakai tikuluak, sabagai tando ba-raso inyo di bawah kakuwasoan laki-nyo.
46011011	Biyapun baitu, nan dek iduik kito dalam Tuhan, indak ado doh pa-dusi, jikok indak dek laki-laki, baitu pulo, indak ado doh laki-laki, jikok indak dek padusi.
46011012	Dek karano, bi-yapun padusi nan partamu dijadikan dari laki-laki, tapi sasudah tu, laki-la-ki layie dari padusi; sarato sagalo sa-suatu barasa dari Allah.
46011013	Cubolah sudaro-sudaro mamikie-kan sandiri, elok buruaknyo tantang parkaro iko: Apokoh elok, jikok surang padusi badowa kabake Allah, di adok-an urang nan banyak, tapi indak ba-tikuluak?
46011014	Dari pangalaman urang nan banyak, angkau lah di-aja, bara-so, jikok laki-laki ba-abuak panjang, itu adolah sasuatu nan kurang patuik.
46011015	Tapi dek padusi, abuak dibarikan kabake inyo, untuak ka panyawok ka-palonyo, nan abuak panjang tu ado-lah ka-aromaiktan dek inyo.
46011016	Tapi, jikok ado urang nan niyo batangka, tantang parkaro iko, hanyo ciyek nan dapek ambo katokan, iyolah, bara-so, biya kito atau pun jamaat-jama-at Allah nan lainnyo, kabanyakkan hanyo mampunyoi suatu kabiasoan nan itu dalam jamaat; lain daripado itu indak ado.
46011017	Tantang parkaro nan ka ambo sa-buikkan ko, ambo indak mamuji ang-kau. Patamuan ibadaik angkau indak doh ma-asiekan nan elok, tapi, nan in-dak elok.
46011018	Nan partamu-tamu ambo mandanga, baraso di dalam patamu-an-patamuan angkau, ado kalompok-kalompok nan balawan. Ambo raso banyak saketeknyo kaba tu batua.
46011019	Batua, lah sapatuiknyo timbua papacahan di antaro angkau, supayo ka-liyatan isuak, siya-siya bana nan urang Kristen nan sajati.
46011020	Tapi, pado waka-tu angkau bi bakumpua, nan angkau adokan tu, indak doh Pajamuan Tuhan.
46011021	Dek karano, pado wakatu ka ma-kan, angkau bi bacirabuik ma-ambiak nan ka angkau makan surang-surang, sampai ado nan indak mandapek sabu-wah alah juwo, sadangkan nan lainnyo bi mabuak dek kakanyangan.
46011022	Baa mangko dek baitu? Indakkoh angkau punyo rumah? Angkau bisa makan, sarato jo minun di sinan tu! Ataukoh angkau niyo ma-ino jamaat Allah, sa-rato mampamalukan urang-urang nan bansaik? Apokoh nan musti ambo ka-tokan kabake angkau? Musti juwokoh ambo mamuji angkau? Indak! Ambo indak doh ka mamuji angkau.
46011023	Dek karano, apo nan ambo aja-kan kabake angkau, itu ambo tarimo dari Tuhan sandiri: baraso pado ma-lam tu, kutiko Isa Almasih, Tuhan kito dikiyanaik-i, Baliau ma-ambiak roti,
46011024	nan sasudah Baliau mangucaukkan syukur kabake Allah, dek adonyo ro-ti tu, sudah tu, Baliau mambalah-ba-lah roti tu jo tangan Baliau, kamu-dian Baliau bakato, ”Ikolah tubuah Ambo nan disarahkan untuak ang-kau. Pabuwek pulolah bakcando iko, untuak ka mangana-ngana Ambo.”
46011025	Baitu pulo sasudah salasai makan roti, Baliau ma-ambiak cawan anggur, sudah tu bakato, ”Anggur ko, adolah pajanjian Allah nan baru, nan disah-kan jo darah Ambo. Satiyok kali ang-kau maminunnyo, pabuwek pulolah bakcando iko, untuak ka mangana-ngana Ambo.”
46011026	Dek karano, satiyok kali angkau mamakan roti, sarato jo maminun anggur bakcando iko, ang-kau mambaritokan kamatian Tuhan, sampai Baliau datang baliak.
46011027	Dek karano itu, urang nan ma-kan roti Tuhan, atau nan minun ang-gur Tuhan, jo caro nan indak patuik, mako, urang tu badoso taradok Tuhan nan lah mangarobankan tubuah, sa-rato jo darah Baliau.
46011028	Jadi, satiyok urang musti mamareso dirinyo labiah dulu, sudah tu, baru inyo buliah ma-kan roti, sarato jo minun anggur tu.
46011029	Dek karano, jikok urang makan ro-ti, sarato jo minun anggur, tapi in-dak ma-aragowi, baraso pajamuan tu ba-ubuangan jo tubuah Tuhan, mako, urang tu makan roti, sarato jo minun anggur, untuak ka manarimo ukunan Allah taradok dirinyo sandiri.
46011030	Itulah sabauknyo, banyak dari antaro ang-kau nan sakik, sarato nan lamah, ma-lah ado pulo nan mati.
46011031	Tapi, jikok kito mamareso diri kito talabiah du-lu, mako, kito indak doh ka di-ukun Allah.
46011032	Tapi, jikok kito di-ukun dek Allah, Baliau ka mancambuik kito, su-payo kito jan kanai ukunan samo-sa-mo jo dunia ko.
46011033	Dek karano itu, oih sudaro-suda-ro ambo, jikok angkau bi bakumpua, untuak makan di pajamuan Tuhan, angkau musti samo-samo manung-gu.
46011034	Jikok ado nan litak paruiknyo, inyo musti makan dulu di rumahnyo. Jikok angkau layi mamparatikan par-karo iko, mako, patamuan-patamuan ibadaik angkau, indak ka mandatang-kan ukunan dari Allah, taradok diri angkau sandiri. Tantang parkaro sa-galo masalah nan lain, ka ambo ta-rangkan kabake angkau, jikok ambo datang isuak.
46012001	Kiniko tantang parkaro pam-barian-pambarian nan diba-rikan dek Roh Allah. Tantang parka-ro itu, ambo niyo supayo angkau bi mangatawui nan sabananyo.
46012002	Cubo-lah kana, baraso pado wakatu angkau alun tawu jo Tuhan, angkau tapanga-ruah untuak ma-ikuik-i barhalo nan indak bisa mangecek.
46012003	Angkau musti tawu, baraso urang nan dipimpin dek Roh Allah, indak ka bisa doh manga-tokan, ”Takutuaklah Isa!” Baitu pu-lo, indak ka surang juwo doh urang, nan ka bisa mangatokan, ”Isa Alma-sih-lah Tuhan!” jikok urang tu indak dipimpin dek Roh Allah.
46012004	Ado bamacam-macam pambarian dari Roh Allah, tapi, kasadonyo tu di-barikan dek Roh nan Ciyek tu juwo.
46012005	Ado bamacam-macam karajo untuak malayani Tuhan, tapi, Tuhan nan di-layani tu, Tuhan nan Ciyek tu juwo!
46012006	Ado babagai-bagai caro mangarajo-kan karajo Tuhan, tapi, nan mambari-kan kakuatan untuak itu kabake sati-yok urang, adolah Allah nan Ciyek tu juwo.
46012007	Untuak kabaiakkan kito kasa-donyo, Roh Allah bakarajo di satiyok urang, jo sacaro sandiri-sandiri.
46012008	Ka-bake nan surang, Roh tu mambarikan kamampuan, untuak mangecek jo sa-caro bijaksano. Kabake nan lain, Roh nan itu juwo, mambarikan kamam-puan untuak manarangkan tantang Allah.
46012009	Roh nan Ciyek tu juwo, mam-barikan kabake urang nan surang lai, kamampuan nan luwa biaso untuak ba-iman kabake Isa Almasih; sadangkan kabake nan lain, Roh tu mambarikan kuwaso, untuak mancegakkan urang.
46012010	Kabake nan surang, dibarikan ku-waso untuak mampabuwek mukjizat, sarato kabake nan lain, dibarikan ka-mampuan untuak ma-agiah tawu saga-lo rancana Allah. Kabake nan lain pu-lo, Roh tu mambarikan kamampuan, untuak bisa mampabesohkan, nama pambarian nan dari Roh Allah, sarato nama nan indak. Ado nan dibarikan kamampuan, untuak mangecek jo ba-bagai-bagai bahaso nan ganjie, sarato ado pulo nan dibarikan kamampuan, untuak manarangkan arati, bahaso-bahaso nan ganjie tu.
46012011	Kasadonyo tu dikarajokan dek Roh nan Ciyek tu juwo; satiyok-tiyok urang dibari pam-barian nan tasandiri, manuruik ka-inginan Roh nan mambari.
46012012	Isa Almasih adolah ibaraik tubuah manusia; tubuah tu hanyo ciyek, tapi banyak angguato. Kasadonyo angguato tu, biyapun banyak, tapi marupokan ciyek tubuah.
46012013	Baitu pulo kito kasa-donyo, biya urang Yahudi, atau pun nan indak urang Yahudi, budak-budak, atau pun urang-urang maradeka; kito kasadonyo lah dipamandikan dek Roh nan Ciyek tu juwo, supayo kito dijadi-kan Ciyek di tubuah Isa Almasih tu. Kito kasadonyo, lah mangalami pulo Roh nan Ciyek tu sapanuahnyo.
46012014	Dek karano, tubuah tu sandiri, indak Ciyek angguato sajo doh, tapi, banyak angguatonyo.
46012015	Jikok kaki bakato, ”Dek karano ambo ko indak tangan, mako, ambo indak doh tama-suak tubuah.” Apokoh iyo, kaki indak tamasuak tubuah?
46012016	Nan jikok tali-ngo bakato, ”Dek karano ambo ko in-dak mato, mako, ambo ko indak doh tamasuak tubuah.” Apokoh iyo, tali-ngo indak tamasuak tubuah?
46012017	Kok santano tubuah tu kaciyek-annyo ado-lah mato, baa caronyo tubuah tu ka dapek mandanga? Atau, jikok kaci-yek-annyo tubuah tu hanyo talingo, baa pulo caronyo tubuah tu ka dapek mambauni?
46012018	Tapi, Allah nan lah ma-nampaikkan kasadonyo angguato tu di tubuah. Satiyok-tiyok angguato, di-tampaikkan di tampaiknyo dek Allah manuruik kahandak Baliau.
46012019	Jikok kasadonyo hanyo ciyek angguato sa-jo, dimanyo nan dinamokan tubuah?
46012020	Batua banyak angguato, tapi, ha-nyo ciyek tubuah.
46012021	Dek karano itu, mato indak da-pek doh bakato kabake tangan, ”Am-bo indak mamaralukan angkau!” atau, kapalo bakato kabake kaki, ”Ambo indak mamaralukan angkau!”
46012022	Ma-lahan angguato-angguato tubuah nan di-anggauk lamah, itulah nan sangaik kito paralukan;
46012023	baitu pulo, anggu-ato-angguato tubuah, nan kito ang-gauk indak baitulah ba-arago, malahan itulah nan musti labiah kito aragowi. Angguato-angguato tubuah nan kali-yatan indak elok, malah labiah kito paratikan.
46012024	Angguato-angguato tu-buah nan lah kaliyatan elok, indak mamaralukan paratian kito doh. Allah lah manyusun tubuah kito, bakcando nan kiniko, sainggo angguato-anggu-ato nan kurang ba-arago, itu nan la-biah di-aragowi.
46012025	Jo caro nan baitu, tubuah tu indak tabagi-bagi; satiyok-tiyok angguato samo-samo mampa-ratikan.
46012026	Jikok ado angguato nan sansaro, mako, kasadonyo angguato nan lain sato pulo sansaro; jikok ado angguato nan dipuji, mako, kasado-nyo angguato nan lainnyo, sato pu-lo basukocito.
46012027	Angkau kasadonyo adolah tubuah Isa Almasih, sarato satiyok-tiyok ang-kau adolah angguato dari tubuah tu.
46012028	Baitu pulo, Allah lah manataukkan babarapo urang dalam jamaat: Nan partamu rasul-rasul; nan kaduwo na-bi-nabi, nan katigo guru-guru, sudah tu, urang-urang nan dibari kamampu-an untuak mampabuwek sagalo mukji-zat, kamudian, urang-urang nan diba-ri kamampuan untuak mancegakkan urang, atau untuak nan ka manolong urang, atau untuak nan ka mamim-pin, atau pun untuak nan ka mange-cek jo babagai-bagai bahaso nan ganjie.
46012029	Inyo tu indak doh kasadonyo rasul, atau nabi, atau pun guru. Indak kasa-donyo nan mampunyoi kamampuan untuak mambuwek mukjizat,
46012030	atau untuak mancegakkan urang, atau un-tuak mangecek jo babagai bahaso nan ganjie, atau untuak ma-aratikan ba-haso-bahaso nan ganjie tu.
46012031	Dek ka-rano itu, andaklah angkau ba-usawo sungguah-sungguah, untuak manda-pekkan kamampuan-kamampuan nan paliang utamu. Tapi, ambo ka manunjuakkan kabake angkau, jalan nan paliang elok.
46013001	Biyapun ambo bisa mangecek jo babagai bahaso manusia, sara-to jo bahaso malekaik, tapi, jikok ambo indak mangasiahi urang lain, mako, ka-to-kato ambo tu, hanyo bunyi nyariang nan indak ado arati.
46013002	Biyapun ambo santiang manyampaikan barito nan da-ri Allah, sarato mangarati sagalo parka-ro nan sulik-sulik, sarato tawu jo saga-lo sasuatu, sarato sabana-bana ba-iman kabake Allah, sainggo bisa manyuruah gunuang baranjak, tapi, jikok ambo in-dak mangasiahi urang-urang lain, ma-ko, ambo ko indak baguno saketek alah juwo!
46013003	Biyapun kasadonyo arato am-bo, ambo sidakahkan kabake urang nan bansaik, sarato ambo manyarahkan di-ri ambo untuak dibaka, tapi, jikok am-bo indak mangasiahi urang-urang la-in, mako, kasadonyo tu indak ado doh payidahnyo untuak ambo.
46013004	Mangasiahi tu saba; mangasiahi tu elok ati, sarato suko manolong; inyo indak pambingik. Inyo indak maneng-gikan diri, sarato indak uju.
46013005	Inyo in-dak mampabuwek nan indak bataratik, sarato indak mancari labo untuak diri sorang. Inyo indak pambangih, sara-to indak pandandam.
46013006	Atinyo ibo dek sasuatu nan indak adie, tapi, dek nan bana, baru inyo basukocito.
46013007	Inyo ma-nutuik-i sagalo sasuatu, inyo picayo sagalo sasuatu, inyo ma-arokkan sa-galo sasuatu, inyo saba manangguang sagalo sasuatu.
46013008	Indak ka ado doh masonyo, urang indak mamaralukan kasiah manga-siahi. Jikok kiniko, ado urang nan san-tiang manyampaikan barito nan dari Allah, tapi, isuak inyo ka baranti ma-nyampaikan barito tu. Jikok kiniko, ado urang nan santiang mangecek jo bahaso-bahaso nan ganjie, tapi, isuak inyo ka baranti mangecek jo bahasobahaso nan ganjie itu. Jikok kiniko, ado urang nan mampunyoi pangata-wuan nan banyak, tapi, isuak kasado-nyo pangatawuannyo tu ka di-ilang la-nyokkan.
46013009	Dek karano, pangatawuan kito, sarato jo kapandaian kito untuak manyampaikan barito nan dari Allah, alun juwo lai samparono.
46013010	Isuak ka tibo masonyo, Allah ka mambuwek ka-sadonyo samparono, sarato nan indak samparono tu ka ilang lanyok.
46013011	Pado wakatu ambo ketek, ambo mangecek bakcando paja ketek, parasaan am-bo bakcando paja ketek, nan ambo bapikie bakcando paja ketek. Kini-ko ambo lah gadang, parangai am-bo nan bakcando paja ketek tu, lah ambo buwang.
46013012	Apo nan kito liyek kiniko, hanyolah bakcando bayang-an nan kabua di dalam camin. Tapi, isuak kito ka maliyek lansuang jo sa-caro nan jaleh. Kiniko ambo alun ta-wu lai kasadonyo, tapi, isuak ambo ka tawu sagalo-galonyo, samo jo bakcan-do Allah tawu tantang diri ambo, da-lam sagalo-galonyo.
46013013	Jadi, untuak maso nan kiniko, ado tigo parkaro nan musti tatauk kito pabuwek, iyolah: ba-iman, iduik nan mampunyoi nan di-arokkan, sarato jo samo-samo mangasiahi. Nan paliang pantiang dari nan tigo tu, iyolah, ma-ngasiahi urang-urang lain.
46014001	Andaklah angkau ba-usawo un-tuak mangasiahi urang-urang lain. Sarato ba-usawo pulolah, untuak manarimo pambarian-pambarian nan dibarikan dek Roh Allah, nan taruta-mu sakali, kamampuan untuak ma-nyampaikan rancana-rancana Allah kabake manusia.
46014002	Urang nan mange-cek dalam bahaso nan ganjie, urang tu indak doh mangecek kabake ma-nusia; tapi, inyo mangecek kabake Allah. Indak ado doh urang nan ma-ngarati, apo nan inyo katokan, dek karano, Roh Allah nan manyabaukkan inyo mangatokan sagalo parkaro, nan hanyo Allah sajolah nan manga-tawui.
46014003	Tapi sabaliaknyo, urang nan manyampaikan barito nan dari Allah, inyo manyampaikannyo kabake ma-nusia; untuak manguwaikkan urang nan mandanga, untuak mambari su-mangaik kabake inyo tu, sarato jo un-tuak mahibur.
46014004	Urang nan mangecek jo bahaso nan ganjie, hanyo mangu-waikkan dirinyo sorang, sadangkan urang nan manyampaikan barito nan dari Allah, mambangun jamaat.
46014005	Baralah ka eloknyo, jikok kasado-nyo angkau dapek mangecek jo ba-bagai bahaso nan ganjie. Tapi, nan paliang elok lai, iyolah, jikok angkau dapek mambaritokan rancana-ranca-na Allah. Dek karano, urang nan ma-nyampaikan barito nan dari Allah, labiah ba-arago, daripado urang nan mangecek jo babagai bahaso nan gan-jie; lain masalahnyo, jikok urang nan mangecek jo babagai bahaso nan gan-jie tu, bisa manarangkan apo nan inyo katokan tu, supayo kasadonyo jamaat mandapek payidahnyo.
46014006	Kok santano ambo datang kabake angkau, nan am-bo mangecek jo babagai bahaso nan ganjie, apo gunonyo tu untuak ang-kau? Indak ado saketek juwo doh gu-nonyo! Lain masalahnyo, jikok ambo manyatokan sasuatu kato-kato nan da-ri Allah, atau ambo manarangkan sa-suatu tantang Allah, atau ambo ma-nyampaikan barito nan dari Allah, atau ambo ma-aja.
46014007	Alaik paragaik musik nan indak ba-nyawo, umpamonyo suliang jo kuca-pi, jikok iramanyo indak dimainkan jo sacaro nan jaleh, baa pulo urang ka tawu, lagu apo nan dimainkan?
46014008	Ado pulo conto ciyek lai: Jikok ta-rumpik di-ambuih sumbarang ambuih, siya urang nan ka basiyauk-siyauk un-tuak payi baparang?
46014009	Baitu pulo, jo kamampuan angkau, untuak mange-cek jo babagai bahaso nan ganjie. Ji-kok angkau jo kamampuan tu, mangu-caukkan kato-kato nan indak jaleh, sarato indak surang juwo doh urang nan mangarati, apo nan angkau ka-tokan. Mako, kato-kato angkau tu ka ilang lanyok indak manantu.
46014010	Di ateh dunia ko sambuah bahaso, tapi, kasa-donyo kato-kato bahaso tu, ado arati-nyo.
46014011	Tapi, jikok ambo indak manga-rati bahaso nan dipagunokan urang, mako, urang nan mamakai bahaso tu, marupokan urang asiang taradok ambo; baitu pulo ambo taradok inyo.
46014012	Tantang parkaro angkau, ambo ta-wu, baraso angkau niyo sangaik nak mandapek kamampuan-kamampuan dari Roh Allah. Tapi nan paliang para-lu iyolah, angkau musti ba-usawo un-tuak mampagunokan kamampuan tu, untuak mambangun jamaat.
46014013	Itulah sabauknyo, urang nan ma-ngecek jo bahaso nan ganjie, mustilah mamohon kabake Allah, supayo inyo dibari pulo kamampuan untuak ma-narangkan, apo nan inyo katokan tu.
46014014	Dek karano, jikok ambo badowa jo bahaso nan ganjie, nan roh ambo iyo badowa, tapi nan pikieran ambo in-dak bakarajo.
46014015	Jadi, apo nan musti ambo pabuwek? Ikolah nan ambo pa-buwek: Ambo ka badowa jo roh am-bo, tapi, ambo ka badowa pulo jo pi-kieran ambo. Ambo mandendangkan pujian jo roh ambo, tapi, ambo niyo pulo mandendangkan pujian jo pikie-ran ambo.
46014016	Dek karano, jikok ang-kau basyukur kabake Allah, hanyo jo roh angkau sajo, sarato ado urang la-in, nan indak mangarati bahaso gan-jie nan dari Roh Allah tu, mako, urang tu indak ka dapek doh bakato, ”Ambo satuju", taradok dowa syukur angkau tu; dek karano inyo indak mangarati, apo nan angkau katokan.
46014017	Biyapun dowa syukur angkau kabake Tuhan tu, elok sangaik, tapi, dowa angkau tu, indak ado saketek juwo doh gu-nonyo untuak urang lain.
46014018	Ambo basyukur kabake Allah, dek karano, ambo sandiri layi dapek ma-ngecek, jo babagai-bagai bahaso nan ganjie, labiah daripado angkau kasadonyo.
46014019	Tapi, di dalam patamuan-patamuan untuak ba-ibadaik, ambo labiah suko mangatokan limo kato-kato, nan layi dapek dimangarati dek urang, daripado manyabuik baribu kato-kato dalam bahaso nan ganjie. Ambo labiah suko baitu, supayo am-bo dapek ma-aja urang.
46014020	Oih sudaro-sudaro! Janlah bapi-kie bakcando paja ketek. Dalam par-karo nan jahek, andaklah angkau ta-tauk bakcando paja ketek. Tapi, dalam pamikieran, andaklah angkau manjadi urang nan lah gadang.
46014021	Di Alkitauk ado tatulih nan bakcando iko, ”Tuhan bakato, ’Jo parantaroan urang-urang, nan mangecek jo bahaso nan ganjie, Aden ka mangecek kabake umaik ko. Malahan jo parantaroan urang-urang asiang, Aden ka mangecek kabake umaik-Den; tapi, biyapun baitu, nan inyo tu indak bi namuah doh ma-iyokan kato-kato Den.’ ”
46014022	Jadi, kamampuan untuak bisa ma-ngecek jo babagai bahaso nan ganjie, adolah sabagai tando untuak urang nan indak picayo, indak doh untuak urang nan lah ba-iman. Sadangkan kamampuan untuak ma-agiah tawu rancana Allah kabake manusia, adolah tando untuak urang nan lah ba-iman, indak doh untuak urang nan alun pi-cayo.
46014023	Dek karano itu, kok santano di dalam patamuan jamaat, kasadonyo jamaat tu mangecek jo babagai bahaso nan ganjie, sudah tu, datang babarapo urang luwa, atau urang-urang nan alun Kristen, tantu urang-urang tu ka bi manyangko, angkau lah gilo kasado-nyo!
46014024	Tapi, jikok angkau kasadonyo manyampaikan barito nan dari Allah, sudah tu, datang surang urang nan alun Kristen, atau surang urang luwa, mako, sagalo parkaro nan dibaritokan dek angkau kasadonyo, ka manyatokan doso-doso urang tu, sarato mambuwek inyo sadar taradok doso-dosonyo.
46014025	Sagalo parkaro nan ta-andok dalam atinyo, ka dinyatokan, sainggo inyo ka marandahkan dirinyo, sudah tu, inyo ka sujuik manyambah Allah. Inyo ka mangaku, baraso Allah sabana-bana ado di tangah-tangah angkau.
46014026	Jadi, sudaro-sudaro, apo arati da-ri kasadonyo tu? Jikok angkau bi ba-kumpua untuak ba-ibadaik, ado nan mandendangkan pujian, ado nan ma-aja, ado nan ma-agiah tawu sasuatu nan dari Allah, ado nan mangecek jo bahaso nan ganjie, sarato ado nan ma-narangkan apo nan dikatokan tu. Ta-pi, kasadonyo tu musti dipagunokan untuak ma-aja, sarato untuak kaba-iakkan kasadonyo.
46014027	Jikok ado nan niyo mangecek jo bahaso nan ganjie, mustilah duwo urang, atau paliang ba-nyak tigo urang sajo, jo sacaro bale-ga-lega. Sarato musti ado nan mana-rangkan, apo nan dikatokan dek urang nan babahaso nan ganjie tu.
46014028	Jikok indak ado urang nan bisa manarang-kan, mako, urang-urang nan niyo ma-ngecek jo bahaso nan ganjie tu, musti anok sajo dalam patamuan tu. Biyalah inyo tu bi mangecek dalam atinyo sajo kabake Allah.
46014029	Kok santano ado du-wo atau tigo urang, nan maraso ado sasuatu barito nan dari Allah, mako, inyo tu musti manyampaikan barito tu, samantaro nan lain ma-inok ma-manuangkan, apo nan disampaikan tu.
46014030	Tapi, kok santano barito nan dari Allah tu, datang kabake surang urang lain nan duduak di patamuan tu, ma-ko, urang nan sadang babicaro, mus-ti baranti mangecek.
46014031	Jo caro nan baitu, kasadonyo angkau, dapek ganti baganti untuak manyampaikan bari-to nan dari Allah; supayo kasadonyo dapek manarimo pangajaran, sarato manjadi samakin ba-iman.
46014032	Pamba-rian dari Roh Allah untuak manyam-paikan barito nan dari Allah, dapek dikandalikan dek urang nan manyampaikan barito tu.
46014033	Allah, adolah Allah nan suko kabake nan taratur; Baliau indak doh Allah nan suko kabake nan indak bakatantuan. Bakcando nan balaku di dalam ka-sadonyo jamaat Allah,
46014034	urang padu-si musti anok pado wakatu patamuan jamaat. Inyo tu indak buliah doh sato babicaro. Inyo tu indak buliah doh ja-di pamimpin; itu sasuwai jo paratua-ran ugamo.
46014035	Jikok inyo tu niyo ma-ngatawui sasuatu, mako, inyo tu musti mananyokannyo kabake apak anaknyo di rumah. Sabana mambuwek mari-angik, jikok urang padusi sato babica-ro di dalam patamuan jamaat.
46014036	Apokoh dari angkau datangnyo kato-kato Allah? Atau hanyo kabake angkau sajokoh, kato-kato tu disam-paikan?
46014037	Jikok ado urang nan ma-raso mampunyoi kamampuan, untuak manyampaikan barito nan dari Allah, atau pun inyo mampunyoi kamampu-an nan lainnyo dari Roh Allah, mako, urang tu musti sadar, baraso apo nan ambo tulihkan ko, adolah parentah da-ri Tuhan.
46014038	Tapi, jikok ado urang nan indak ma-acuahkan, mako, jan pulo-lah angkau bi ma-acuahkan inyo.
46014039	Dek karano itu, sudaro-sudaro, ba-usawolah untuak manyampaikan barito nan dari Allah, tapi, janlah di-tagah urang nan niyo mangecek, jo babagai bahaso nan ganjie.
46014040	Tapi, sagalo sasuatu musti dikarajokan jo sacaro elok, sarato jo taratur.
46015001	Nan kiniko sudaro-sudaro, am-bo niyo supayo angkau bi ma-ngana baliak, tantang parkaro Injil nan dari Allah, nan dulu lah ambo bari-tokan kabake angkau. Angkau layi bi manarimonyo, sarato bi picayo kaba-ke Isa Almasih, dek karano di Injil tu.
46015002	Jikok angkau layi bapacik arek, ka-bake apo nan lah ambo baritokan tu, mako, Injil tu manyalamaikkan ang-kau; tapi, indak doh manyalamaikkan, jikok angkau hanyo picayo, tapi pica-yo nan indak jo pangaratian.
46015003	Apo nan lah ambo tarimo, itu pu-lolah nan lah ambo sampaikan kaba-ke angkau. Nan paliang pantiang lah ambo sampaikan, baraso, Isa Alma-sih mati dek karano di doso-doso ki-to, samo jo bakcando nan lah tatulih di Alkitauk;
46015004	baraso Baliau lah diku-buakan, tapi, kamudian di ari nan ka-tigo, Baliau di-iduikkan baliak. Itupun tatulih pulo di Alkitauk.
46015005	Ambo lah ma-agiah tawu pulo kabake angkau, baraso, Isa Almasih nan lah di-iduik-kan baliak tu, lah manampakkan diri Baliau pulo kabake Petrus, sarato ka-mudian, kabake kaduwo baleh rasul.
46015006	Sasudah tu, Baliau manampakkan diri pulo, kabake limo ratuih urang labiah pangikuik Baliau, sakali basu-wo jo Baliau kasadonyo. Kabanyak-kan dari urang-urang tu, layi iduik ju-wo lai sampai kiniko, hanyo babarapo urang nan lah bi maningga.
46015007	Kamu-dian, Isa Almasih manampakkan di-ri pulo kabake Yakobus, nan sasudah tu, kabake sadonyo rasul.
46015008	Nan tarakir sakali, Baliau manam-pakkan diri pulo kabake ambo, - ambo nan bak ibaraik anak nan layie saba-lun di waktunyo!
46015009	Ambo adolah ra-sul Tuhan nan paliang ino. Ambo in-dak patuik doh dinamokan rasul, dek karano, ambo lah ma-aniayo jamaat Allah.
46015010	Tapi, dek karano rahmaik Allah, mako, jadilah ambo bakcan-do ka-adaan ambo nan kiniko. Sarato indak subawo doh Allah ma-ampuni ambo. Malahan ambolah nan baka-rajo labiah barek, daripado kasado-nyo rasul nan lain. Tapi, itu sabana-nyo indak doh usawo ambo; itu adolah kakuatan Allah nan mangasiahi am-bo, sarato nan bakarajo samo-samo jo ambo.
46015011	Dek karano itu, dari si-apo pun juwo angkau manarimo Injil tu, -apokoh itu dari ambo, atau dari rasul-rasul nan lain - itu indak man-jadi masalah. Nan paralu iyolah, ka-mi mambaritokan Injil tu, nan ang-kau layi bi picayo.
46015012	Jikok nan kami baritokan tu iyo-lah, baraso Isa Almasih lah di-iduikkan baliak dari kamatian, tapi, baa mang-ko ado dari antaro angkau nan bi ba-kato, baraso urang nan lah mati, in-dak ka di-iduikkan doh baliak?
46015013	Jikok iyo urang mati indak ka di-iduikkan doh baliak, itu ba-arati, Isa Almasih indak di-iduikkan pulo doh baliak dari kamatian.
46015014	Kok santano Isa Almasih indak di-iduikkan doh baliak dari ka-matian, mako, indak ado doh guno-nyo apo nan kami baritokan, sarato indak ado pulo doh gunonyo angkau ba-iman, dek karano iman angkau tu indak badasar sabuwah alah juwo.
46015015	Nan labiah cilako lai, tantu nan ka-mi ko lah bi baduto tantang Allah, dek karano kami lah bi mambaritokan, ba-raso Allah lah ma-iduikkan baliak Isa Almasih dari kamatian, padohal, Allah indak doh ma-iduikkan Baliau baliak -jikok iyo batua urang mati indak ka di-iduikkan baliak!
46015016	Dek karano, jikok urang mati indak ka di-iduikkan doh baliak, mako, Isa Almasih pun indak di-iduikkan doh baliak dari kamatian.
46015017	Jikok Isa Almasih indak di-iduikkan baliak, mako, indak ado doh gunonyo iman angkau tu; itu ba-arati, angkau tatauk juwo lai dalam ka-adaan bado-so, sarato indak ciyek juwo doh nan ka dapek angkau arokkan.
46015018	Baitu pulo urang-urang Kristen nan lah bi mati, indak ka ado pulo doh tu nan ka inyo arokkan.
46015019	Jikok kito ba-arok kabake Isa Almasih, hanyo untuak iduik nan di dunia ko sajo, mako, dari kasadonyo umaik manusia, kitolah urang nan pa-liang malang!
46015020	Tapi nyatonyo, Isa Almasih lah di-iduikkan baliak dari kamatian. Iko-lah jaminannyo, baraso urang-urang nan lah bi mati, ka di-iduikkan baliak.
46015021	Dek karano, mauik masuak ka dalam dunia malalui surang urang, baitu pu-lo, iduik baliak dari kamatian, dibari-kan kabake manusia, malalui surang urang pulo.
46015022	Samo jo bakcando ka-sadonyo manusia, bi mati, dek kara-no inyo tu basatu jo Adam, baitu pulo, kasadonyo manusia ka di-iduikkan ba-liak, dek karano basatu jo Isa Almasih.
46015023	Tapi, satiyok-tiyok urang ka di-iduikkan baliak manuruik legaran-nyo: nan partamu-tamu Isa Almasih; kamudian, isuak pado wakatu Baliau datang baliak, baru tibo legaran dek urang-urang nan tamasuak miliak Isa Almasih.
46015024	Sasudah tu tajadilah kiya-maik. Pado wakatu itu, Isa Almasih ka mambinasokan sagalo pamaren-tahan, sagalo kakuwasoan, sarato jo sagalo kakuatan; sudah tu, Baliau ka manyarahkan kakuwasoan Baliau sa-bagai Rajo, kabake Allah, Bapak kito.
46015025	Isa Almasih musti taruih mamaren-tah, sampai Allah mambuwek kasa-donyo musuah Isa Almasih, tunduak kabake Baliau.
46015026	Musuah nan tarakir nan ka ditunduakkan, iyolah mauik.
46015027	Di Alkitauk ado tatulih bakcando iko, ’Allah lah mambuwek sagalo sa-suatu tunduak kabake Baliau.” Lah ja-leh, baraso nan dimukasuik jo ”saga-lo sasuatu, ” itu indak tamasuak doh jo Allah sandiri, nan mambuwek sa-galo sasuatu tu, tunduak kabake Isa Almasih.
46015028	Tapi, sasudah kasadonyo ditunduakkan ka bawah pamarentah-an Isa Almasih, mako Baliau sandiri, iyolah Anak Allah, ka manunduakkan diri Baliau kabake Allah, nan lah mam-buwek sagalo sasuatu tunduak kaba-ke Baliau. Mako, Allah sandirilah nan ka mamarentahi kasadonyo.
46015029	Jikok urang mati indak di-iduik-kan doh baliak, baa mangko ado urang nan dipamandikan untuak urang ma-ti? Apo payidahnyo urang-urang tu mampabuwek nan bakcando itu? Ji-kok iyo urang mati sabana-bana indak ka di-iduikkan doh baliak, apo guno-nyo urang-urang tu mampabuwek nan bakcando itu?
46015030	Sarato untuak apo pulo kami namuah ma-adok-i baha-yo di satiyok wakatu?
46015031	Oih sudaro-sudaro! Dek kagadangannyo ati am-bo taradok iduik angkau, dek karano lah picayo kabake Isa Almasih, Tuhan kito. Itu mangkonyo ambo tahan ma-nangguang sansaro.
46015032	Jikok itu hanyo mamikiekan elok buruak sacaro ma-nusia, apo ka-untuangannyo untuak ambo, nan lah bajuwang sa-olah-olah malawan binatang-binatang buweh di kota Efesus ko? Jikok iyo urang ma-ti indak ka di-iduikkan doh baliak, mako, labiah elok kito turuikkan pu-lo parumpamoan nan bakcando iko: ”Molah kito makan jo minun, sarato jo basanang-sanang, dek karano isuak kito kan ka mati juwonyo.”
46015033	Tapi, ingek-ingeklah, jan sampai takicuah! Bagawua jo nan buruak, ma-rusak parangai nan elok.
46015034	Nan kini-ko bi sadarlah, sarato jan dipabuwek juwo doso. Sapatuiknyo angkau musti bi malu, baraso di antaro angkau ado nan alun tawu jo Allah.
46015035	Mungkin ado nan ka batanyo, ”Baa caronyo urang mati di-iduikkan ba-liak? Tubuah nan baa koh nan ka di-barikan kabake inyo tu, sasudah inyo tu di-iduikkan baliak?"
46015036	pandie bana tu urang nan batanyo bakcando itu! Jikok angkau mananam bijo di dalam tanah, bijo tu indak ka tumbuah doh, jikok bijo tu alun mati talabiah dulu.
46015037	Bijo nan angkau tanam di dalam ta-nah tu - mungkin bijo gandun, atau bijo-bijo nan lainnyo - hanyolah bijo tu sajo nan ka tumbuah, indak doh ka-sadonyo tinamannyo nan ka tumbuah isuak.
46015038	Allah sandiri nan ka mam-barikan kabake bijo tu, bantuak nan elok manuruik pandangan Baliau, un-tuak tinaman tu. Untuak satiyok ma-cam bijo, Allah mambarikan bantuak sandiri-sandiri.
46015039	Dagiang mukaluak-mukaluak nan banyawo, indak samo doh kasadonyo. Dagiang manusia balain dari dagiang binatang, sarato balain dari dagiang buruang, sarato balain dari dagiang ikan.
46015040	Baitu pulo jo sagalo sasuatu nan ado di langik, sarato jo sagalo sasuatu nan ado di bumi. Sagalo sasuatu nan ado di langik, satiyok-tiyok inyo mam-punyoi bantuak, nan asiang pulo ran-caknyo, baitu pulo jo sagalo sasuatu nan ado di bumi.
46015041	Rancaknyo mato-ari, indak samo doh jo rancaknyo bu-lan. Bintang-bintang asiang pulo ran-caknyo. Malahan satiyok-tiyok bintang, balain-lain pulo rancaknyo.
46015042	Baitu pulo ka-adaannyo isuak, ji-kok urang-urang nan lah mati di-iduik-kan baliak. Tubuah nan dikubuakan tu, adolah tubuah nan bisa busuak, tapi, tubuah nan di-iduikkan baliak, adolah tubuah nan indak ka bisa bi-naso.
46015043	pado wakatu tubuah tu diku-buakan, tubuah tu lah buruak, sarato lah lamah; tapi, pado wakatu inyo di-iduikkan baliak, inyo adolah tubuah nan lah rancak, sarato nan kuwaik.
46015044	Pado wakatu dikubuakan, tubuah tu, tubuah dari dunia; tapi, sasudah inyo di-iduikkan baliak, mako, tubuah tu, tubuah nan dibari dek Roh Allah. Ado tubuah nan dari dunia, ado pulo tubuah nan dari Allah.
46015045	Di Alkitauk tatulih bakcando iko, ”Manusia nan partamu, iyolah Adam, inyo manjadi mukaluak nan iduik, ” tapi, Adam nan tarakir, adolah Roh nan mambarikan iduik.
46015046	Nan tibo labiah dulu, adolah nan batubuah, indak doh nan rohani. Nan rohani kudian datangnyo.
46015047	Adam nan partamu, dijadikan dari tanah, ta-pi, Adam nan kaduwo barasa dari sa-rugo.
46015048	Umaik mukaluak nan di dunia ko, adolah bakcando Adam nan par-tamu, nan dijadikan dari tanah, tapi, urang-urang sarugo adolah bakcando Baliau nan datang dari sarugo.
46015049	Kito nan kiniko, samo jo bakcando Adam nan dijadikan dari tanah, tapi, isuak ki-to ka manjadi samo jo bakcando Baliau nan dari sarugo tu.
46015050	Mukasuik ambo bakcando iko su-daro-sudaro: tubuah nan dijadikan da-ri darah jo dagiang ko, indak ka dapek doh masuak Karajaan Allah; sarato tu-buah nan bisa binaso ko, indak ka da-pek doh manjalani iduik nan kaka.
46015051	Paratikanlah rasiyo ko: Indak kasa-donyo doh kito nan ka mati, tapi, kasa-donyo kito ka di-ubah.
46015052	Kajadian tu ka tajadi jo sacaro mandabok, dalam saki-jok mato, pado wakatu tarumpik di-am-buih untuak nan tarakir. Dek karano, pado wakatu tadanga bunyi tarumpik tu, mako, urang-urang nan lah mati, ka di-iduikkan baliak jo tubuah nan indak bisa binaso, sarato kito kasadonyo ka di-ubah.
46015053	Tubuah kito nan bisa mati ko, musti diganti jo tubuah nan indak bisa binaso, sarato tubuah nan dari dunia, musti diganti jo tubuah nan dari saru-go.
46015054	Jikok tubuah nan bisa mati ko, lah diganti jo tubuah nan indak bisa binaso, sarato tubuah nan dari dunia lah diganti jo tubuah nan dari sarugo, mako, pado wakatu itu barulah tajadi, apo nan tatu-lih di Alkitauk, ”Mauik lah dipunahkan; kamanangan lah dipadapek!”
46015055	”Oih mauik, dimanyo kamanangan angkau? Oih mauik, dimanyo sangek angkau?”
46015056	Sangek mauik iyolah doso, sa-rato doso manjalankan kuwasonyo malalui paratuaran ugamo.
46015057	Tapi, syukur kabake Allah; Baliau lah mambarikan kamanangan kabake kito, malalui Isa Almasih Tuhan kito!
46015058	Dek karano itu, sudaro-sudaro nan ambo kasiahi, andaklah angkau kuwaik, sarato jan lamah. Bakarajolah taruih untuak Tuhan jo sacaro basung-guah-sungguah, dek karano angkau tawu, baraso kasadonyo nan angkau karajokan untuak Tuhan tu, ado bu-wahnyo.
46016001	Kiniko tantang parkaro pi-tih nan niyo angkau sum-bangkan kabake sasamo urang Kris-ten, ambo ma-usulkan supayo angkau manyumbangkannyo, sasuwai jo pi-tunjuak nan lah ambo barikan kaba-ke jamaat-jamaat nan di Galatia.
46016002	Di ari nan partamu satiyok sapakan, an-daklah angkau kasadonyo manyisiah-kan pitih, satiyok-tiyok urang sasuwai jo pandapatan inyo surang-surang. Simpanlah pitih tu sampai ambo da-tang, supayo pado wakatu itu indak paralu lai dikumpuakan.
46016003	Isuak jikok ambo tibo, ambo ka ma-utuih urang-urang nan lah angkau satujui. Ambo ka mambarikan kabake inyo tu su-rek pa-anta, supayo inyo tu mamba-wok pitih sumbangan tu ka Yerusalem.
46016004	Jikok nampaknyo pantiang, baraso ambo paralu payi pulo samo-samo jo inyo tu, mako, ambo ka payi samo-samo jo inyo tu.
46016005	Sabalun ambo mangunjuangi ang-kau, ambo bamukasuik nak ka sing-gah dulu di Makedonia.
46016006	Mungkin juwo ambo ka tingga agak sabanta di tampaik angkau, bakamungkin-an salamo musin dingin. Sasudah tu, angkau dapek manolong ambo, su-payo ambo bisa manaruihkan paja-lanan ambo.
46016007	Ambo indak niyo doh mangunjuangi angkau, jikok hanyo sa-kadar singgah sajo. Jikok Tuhan layi ma-ijinkan, ambo niyo agak lamo di tampaik angkau.
46016008	Samantaro itu ambo ka tingga di kota Efesus ko, sampai tibo ari rayo Pentakosta.
46016009	Biyapun sambuah urang di siko nan manantang ambo, tapi, banyak pulo kasampatan untuak mangarajokan karajo-karajo nan ba-payidah.
46016010	Jikok Timotius lah tibo, tarimo-lah inyo jo sacaro elok, supayo nak sa-nang atinyo tingga di tangah-tangah angkau, dek karano, inyo lah bakcan-do ambo pulo bakarajo untuak Tuhan.
46016011	Jan sampai ado urang nan mare-mehkan inyo. Bantulah inyo, supayo inyo salamaik untuak manaruihkan pajalanannyo babaliak kabake am-bo, dek karano, ambo manunggu ka-datangan inyo, samo-samo jo sudaro-sudaro nan lainnyo.
46016012	Tantang sudaro kito Apolos, lah acok kali ambo mandasak inyo, supa-yo inyo samo-samo jo sudaro-sudaro nan lainnyo, bi payi mangunjuangi angkau. Tapi, inyo alun maraso ya-kin, baraso inyo musti payi kiniko. Ta-pi, jikok isuak ado kasampatan, tantu inyo ka datang juwo.
46016013	Andaklah angkau tatauk baja-go-jago, sarato taguah dalam iduik angkau sabagai urang Kristen. Batin-daklah jo sacaro nan barani, sarato jadilah kuwaik.
46016014	Apo pun juwo nan angkau pabuwek, pabuweklah di da-lam kasiah.
46016015	Angkau tantunyo layi tawu jo Stefanas, sarato jo kaluarganyo; inyo tu lah nan partamu-tamu nan manja-di urang Kristen di Akhaya. Inyo tu jo sapanuah ati, sangajo bakarajo untuak malayani umaik Allah.
46016016	Dek karano itu, ikuik-ilah urang-urang nan bakcando itu, sarato jo satiyok urang nan sato bakarajo, sarato jo urang nan ba-jariah payah.
46016017	Sanang bana ati ambo dek kada-tangan Stefanas, Fortunatus, sarato jo Akhaikus. Inyo tu marupokan pang-ganti angkau dek ambo.
46016018	Inyo tu lah mambuwek ambo basukocito, samo jo bakcando inyo tu lah mansukocitokan ati angkau. Urang-urang nan bakcan-do itu musti di-aragowi.
46016019	Jamaat-jamaat di Asia, bi bakirin salam untuak angkau. Akwila jo Pris-kila, sarato jo jamaat nan bi bakum-pua di rumah inyo tu, sato pulo baki-rin salam Kristen nan panuah kasiah.
46016020	Kasadonyo sudaro nan di siko, bi bakirin salam untuak angkau. Basalam-salamanlah, jo sacaro nan panuah kasiah, sabagai basudaro da-lam Kristen.
46016021	Ambo tukuakkan pulo di siko, sa-lam nan ambo tulihkan sandiri: Salam dari ambo, Paulus.
46016022	Siya nan indak mangasiahi Tuhan, takutuaklah inyo! Maranatha - oih Tuhan kami, datanglah!
46016023	Mudah-mudahan, Tuhan Isa Almasih mambarakaik-i angkau.
46016024	Ma-iriang kasiah dari ambo, un-tuak angkau kasadonyo nan lah basa-tu jo Isa Almasih. Salam aromaik dari kami, Paulus
47001001	Sudaro-sudaro jamaat Allah nan di Korintus, sarato jo kasadonyo umaik Allah nan di kaciyek-annyo da-erah Akhaya. Ambo, Paulus, rasul Isa Almasih, nan di-angkek dek kahandak Allah, samo-samo jo sudaro kito Timotius,
47001002	kami ma-arokkan, mudah-mudahan Allah Bapak kito, sarato jo Tuhan Isa Alma-sih, mambari barakaik, sarato jo ta-nang santoso kabake angkau.
47001003	Sagalo pujian untuak Allah, Bapak dari Tuhan kito Isa Almasih. Baliau adolah Bapak nan sangaik elok ati, sa-rato Baliau adolah Allah nan mamba-rikan kakuatan batin kabake manusia.
47001004	Baliau manguwaikkan batin kami, dalam satiyok kasuliktan nan tasu-wo dek kami, supayo jo kakuatan nan kami tarimo dari Allah tu, kami pun dapek pulo manguwaikkan batin ka-sadonyo urang nan dalam kasusahan.
47001005	Sagalo sansaro nan lah ditangguang-kan dek Isa Almasih, lah banyak pulo nan tasuwo dalam iduik kami. Sarato malalui Isa Almasih pulo, batin kami sabana dikuwaikkan.
47001006	Jikok kami ta-suwo jo nan sulik, itu adolah untuak panguwaikkan batin angkau, sarato karano dek kasalamaiktan angkau. Jikok batin kami dikuwaikkan, ma-ko, angkau sato pulo dikuwaikkan, sainggo angkau manjadi tabah dalam ma-adok-i sagalo kasuliktan, bakcan-do nan lah kami tangguangkan pulo.
47001007	Kami tatauk yakin, sarato indak panah doh ragu-ragu tantang parkaro angkau, dek karano kami tawu, ba-raso angkau sato sansaro samo-samo jo kami. Sarato dek karano itu, ang-kau sato pulo dikuwaikkan samo-sa-mo jo kami.
47001008	Oih sudaro-sudaro! Kami niyo ang-kau mangatawui tantang kasuliktan nan kami tangguangkan di wilayah Asia. Kasansaroan nan kami tang-guangkan tu sabana barek manimpo kami, sainggonyo kami indak ma-arok-kan ka iduik lai;
47001009	rasonyo bakcando lah dijatuahi ukunan mati. Tapi, mang-konyo tajadi nan bakcando itu, supayo kami jan ma-andakan kakuatan diri sandiri, tapi hanyo kabake Allah, nan ma-iduikkan urang nan mati.
47001010	Baliau-lah nan lah manyalamaikkan kami, dari bahayo mauik nan sangaik ma-nakuikkan tu. Sarato Baliau pulolah nan ka manyalamaikkan kami isuak di ari-ari kamudian, dek karano ka-bake Baliau-lah kami ba-arok.
47001011	Kami yakin, dek karano angkau bi mando-wakan kami, mako, Allah ka manya-lamaikkan kami pulo baliak dari baha-yo. Allah bamurah ati mambarakaik-i kami, sabagai jawaukban taradok ba-nyaknyo dowa untuak kami, sarato dek karano itu, banyak urang nan ka bi basyukur kabake Allah.
47001012	Ikolah kabanggaan kami, dek ka-rano ati ketek kami mayakinkan kami, baraso iduik kami di dunia ko-nan tarutamu ubuangan kami jo angkau, lah kami jalankan jo ati nan tuluih, sarato jo ati nan suci. Kami mampa-buwek nan baitu, indak doh jo kabi-jaksanoan manusia, tapi, jo kamampu-an nan dibarikan dek Allah.
47001013	-
47001014	Nan kami tulihkan dalam surek nan ka-bake angkau ko, hanyo adolah tan-tang sagalo parkaro nan dapek ang-kau baco, sarato nan dapek dipahami. Kiniko angkau indak ka dapek doh mamahami tantang diri kami sapa-nuahnyo, tapi, nan ambo ma-arokkan, isuak angkau ka sabana-bana mama-hami tantang diri kami. Jo caro nan baitu, pado wakatu Tuhan Isa Alma-sih tibo isuak, angkau ka bangga ta-radok kami, samo jo bakcando kami nan bangga taradok angkau.
47001015	Dek karano di kayakinan tu lah, mako, pado mulonyo ambo maranca-nakan untuak mangunjuangi angkau, supayo angkau mandapek barakaik du-wo kali lipek.
47001016	Ambo bamukasuik ma-ngunjuangi angkau, dalam pajalanan ambo ka Makedonia, sarato singgah pulo kabake angkau dalam pajalan-an ka babaliak, supayo angkau dapek mambantu ambo, untuak manaruihkan pajalanan ka Yudea.
47001017	Tapi, ambo lah ma-ubah niyaik ambo tu; apokoh itu manandokan ambo indak bapandiri-an? Di kutiko ambo mambuwek ran-cana, apokoh ambo mambuwek ran-cana manuruik nan katuju dek ambo sorang, sabanta bakato, ”Iyo”, nan sa-banta lai bakato ”Indak"?
47001018	Karano dek Allah nan dapek dipicayo-i, janji ambo kabake angkau, indak doh ”Iyo”, sarato jo ”Indak.”
47001019	Dek karano, Isa Almasih Anak Allah, nan lah dibari-tokan kabake angkau dek Silas, Timo-tius, sarato dek ambo sandiri, indak doh ”Iyo" sarato jo ”Indak”. Tapi sa-baliaknyo, Baliau marupokan jawauk-ban ”Iyo”, dari Allah.
47001020	Dek karano, malalui Baliau, Allah lah mangatokan ”Iyo", taradok kasadonyo janji Baliau. Badasarkan itulah kito mangucaukkan ”Amin" kabake Allah dek karano Isa Almasih. Kami pabuwek nan baitu su-payo Allah dimuliekan.
47001021	Allah san-dirilah nan mambuwek kami sarato jo angkau, arek basatu jo Isa Almasih; Baliau pulolah nan lah mamiliah kito, nan sangajo untuak Baliau.
47001022	Untuak itu, Allah lah mansahkan kito manja-di miliak Baliau, sarato mambarikan Roh Baliau di dalam ati kito sabagai jaminan, baraso Baliau ka mambari-kan kabake kito, sagalo sasuatu nan lah Baliau janjikan.
47001023	Allah nan jadi sasi ambo - dek karano Baliau tawu isi ati ambo - ba-raso ambo indak jadi doh payi ka Ko-rintus, dek karano ambo indak niyo doh mambuwek ati angkau sadiah.
47001024	Ambo indak mamaso angkau, tan-tang apo nan musti angkau picayo-i, dek karano angkau lah picayo sangaik kabake Isa Almasih. Ambo hanyo ni-yo bakarajo samo jo angkau, supayo angkau samakin basukocito.
47002001	Dek karano itu, ambo lah mam-buwek kaputusan, untuak indak lai ka datang kabake angkau, jo ka-datangan nan mambuwek ati angkau sadiah.
47002002	Jikok ambo nan mambuwek ati angkau sadiah, siya pulokoh urang nan ka dapek mahibur ambo, jikok in-dak doh urang-urang nan lah ambo sadiahkan atinyo?
47002003	Itu sabauknyo am-bo mambuwek surek ko kabake ang-kau. Ambo indak niyo doh mangun-juangi angkau, sudah tu, di-ibokan ati ambo dek angkau, padohal angkaulah nan samustinyo nan ka mahiburkan ambo. Dek karano ambo yakin, jikok ambo basukocito, mako, angkau kasa-donyo ka bi basukocito pulo.
47002004	Ambo mambuwek surek ko kabake angkau, jo ati nan ibo sarato jo ati nan barek, sambia ba-urai ayie mato. Mukasuik ambo indak doh supayo angkau bi ba-ibo ati pulo, tapi, supayo angkau bi tawu, baraso ambo sangaik manga-siahi angkau.
47002005	Jikok ado urang nan manyabaukkan ati ta-ibo, mako, nan inyo pabuwek tu indak doh taradok ambo, tapi, taradok angkau kasadonyo, atau paliang tidak taradok sabagian dari angkau. Ambo indak namuah doh talampau kareh ta-radok inyo.
47002006	Dek urang nan bakcando itu, lah cukuik tu ukunan nan dibari-kan, dek kabanyakkan di antaro sudaro kabake inyo.
47002007	Nan kiniko angkau musti mamaohkan inyo, sarato mambari su-mangaik baliak kabake inyo, supayo inyo jan talampau ba-ibo ati, sainggo baputuih aso.
47002008	Dek karano itu, ambo mamintak, supayo angkau mampali-yekkan baliak kabake inyo, baraso ang-kau iyo sabana-bana mangasiah-inyo.
47002009	Ambo mambuwek surek ko kabake angkau, jo mukasuik untuak ma-uji angkau, apokoh angkau layi niyo ta-ruih ma-ikuik-i pitunjuak-pitunjuak da-ri ambo.
47002010	Jikok angkau mamaohkan urang nan lah babuwek salah kabake angkau, mako, ambo pun lah mama-ohkan urang tu. Dek karano, apo nan lah ambo maohkan - jikok iyo ado nan paralu dimaohkan - mako, itu ambo maohkan di adok-an Isa Almasih, un-tuak kabaiakkan angkau.
47002011	Ambo pa-buwek nan bakcando itu, supayo Ubi-lih jan ma-ambiak kasampatan untuak manguwasoi kito; dek karano kito lah tawu jo sagalo mukasuik inyo.
47002012	Pado wakatu ambo tibo di Troas, jo mukasuik untuak mambaritokan In-jil tantang Isa Almasih, ruponyo Tuhan lah mambukak jalan untuak ambo, un-tuak bakarajo di tampaik tu.
47002013	Tapi, nan ati ambo indak tanang, dek karano indak batamu jo sudaro kito Titus di sinan tu. Mako, ambo mintak barang-kek kabake urang-urang nan di sinan tu, sudah tu payi ka Makedonia.
47002014	Tapi, syukurlah kabake Allah nan di dalam Isa Almasih! Baliau tatauk mambawok kami di jalan kamanangan Isa Almasih, dek karano, kami iduik basatu jo Baliau. Allah mamakai ka-mi, supayo barito tantang Isa Almasih tasebar andaknyo, nan bak baun arun nan mangkapundak kian kumari.
47002015	-
47002016	Dek karano, kami ibaraik baun kumayan nan arun, nan dibaka dek Isa Almasih untuak Allah. Taradok urang-urang nan sadang manuju ka-binasoan, kami ko ibaraik baun ma-uik nan mambunuah; tapi, taradok urang-urang nan sadang disalamaik-kan, kami ko ibaraik baun arun nan mambawok kabake iduik. Tapi, siya-koh nan layi ka talok manjalankan tu-geh ko?
47002017	Kami indak bakcando ka-banyakkan urang, nan mampabuwek barito nan dari Allah tu, ibaraik bak-cando barang nan dipajuwa balikan. Sagalo tujuan kami barasiah, dek ka-rano kami ditugehkan dek Allah. Sa-rato Allah sandiri lah maliyek, bara-so kami nan manyampaikan barito tu, adolah sabagai pisuruah-pisuruah Isa Almasih.
47003001	Apokoh iko nampaknyo sa-olah-olah kami mamuji-muji diri ka-mi pulo baliak? Atau buliah jadi ka-mi mamaralukan surek pujian untuak angkau, atau dari angkau, bakcando nan diparalukan dek urang-urang la-in?
47003002	Angkau sandirilah surek pujian kami, nan tatulih di dalam ati kami, sarato nan dapek dikatawui sarato di-baco dek satiyok urang.
47003003	Urang-urang tu sandiri dapek maliyek, baraso ang-kau marupokan surek nan ditulih dek Isa Almasih, nan dikirin malalui ka-mi. Surek tu ditulih indak doh jo dawaik, tapi, jo Roh Allah nan iduik; indak doh pulo di ateh batu, tapi di ati manusia.
47003004	Kami bakato baitu, dek karano ka-yakinan kami taradok Allah malalui lsa Almasih.
47003005	Kami indak mampu-nyoi suatu alasan, untuak manyato-kan baraso layi talok dek kami ma-ngarajokan karajo ko, tapi, Allah nan mambari kamampuan tu kabake ka-mi.
47003006	Baliau-lah nan mambuwek kami mampu, manjadi palayan untuak sua-tu pajanjian nan baru; pajanjian nan bagantuang kabake Roh Allah, indak doh kabake paratuaran nan tatulih. Dek karano, nan tatulih tu mamba-wok mauik, sadangkan Roh Allah tu mambari iduik.
47003007	pado wakatu pajanjian nan mam-bawok mauik tu dibuwek, sarato nan di-ukie di ateh batu, cahayo Allah bacahayo gumilang di muko Musa. Cahayonyo sabana tarang, sainggo indak talok doh dek banso Israel, un-tuak maliyek muko Musa, biyapun ca-hayo nan di mukonyo tu lah muloi puda di wakatu itu. Nan jikok kuti-ko mambuwek pajanjian nan mamba-wok mauik tu, dirasmikan jo sacaro kagumilangan nan basumarak,
47003008	apo lai di kutiko mambuwek pajanjian nan dibarikan dek Roh Allah, dirasmikan jo sacaro nan labiah basumarak pu-lo lai.
47003009	Jikok pajanjian nan ma-ukun manusia tu baitu gumilang, tantu ta-labiah gumilang lai, pajanjian nan ma-mungkinkan manusia ba-elok baliak jo Allah.
47003010	Buliah dikatokan, baraso apo nan dulu gumilang, lah indak gu-milang lai, dek karano kagumilangan nan kiniko.
47003011	Jikok sasuatu nan ha-nyo tahan samantaro, baitu gumilang, tantu sasuatu nan nan kaka, ka tala-biah gumilang lai.
47003012	Dek karano kami mampunyoi ara-pan nan bakcando itu, itu mangkonyo kami barani mangecek baitu.
47003013	Kami indak doh bakcando Musa, nan manyawok-i mukonyo jo salubuang, su-payo banso Israel indak maliyek, ca-hayo Tuhan nan lah muloi lindok tu, sarato ka ilang lanyok dari mukonyo.
47003014	Pikieran urang-urang tu lah bi ta-tutuik. Sarato sampai di ari ko pun, pikieran inyo tu bi tatutuik juwo lai jo salubuang, pado wakatu inyo tu bi mambaco kitauk-kitauk tantang pa-janjian nan lamo tu. Salubuang tu ha-nyo dapek tasingkok, jikok urang tu lah basatu jo Isa Almasih.
47003015	Sampai kiniko, jikok inyo tu bi mambaco ki-tauk-kitauk Musa, nan salubuang tu tatauk juwo lai manyawok-i pikieran inyo tu.
47003016	Tapi, jikok ati urang baba-liak kabake Tuhan, mako, salubuang tu di-anjakkan dari urang tu.
47003017	Dek karano, Tuhan nan dimukasuikkan di siko, adolah Roh. Jadi, dima ado Roh Tuhan, mako, di sinan tu ado pu-lo kamardekaan.
47003018	Kiniko, muko ki-to kasadonyo, indak lai disawok-i dek salubuang, nan kito mancahayokan kagumilangan Tuhan Isa Almasih. Nan dek karano itu, kito taruih manaruih di-ubah manjadi bakcando Baliau; ba-tambah lamo kito manjadi tambah gu-milang. Kagumilangan tu dari Roh, nan Roh tu adolah Tuhan.
47004001	Dek kamurahan ati Allah, kami bisa mangarajokan karajo ko. Itu sabauknyo kami indak putuih aso.
47004002	Ka-mi indak mamakai caro-caro buruak nan mamalukan. Kami bakarajo indak jo tipu dayo doh, atau mamuta-baliak-kan kato-kato Allah. Kami malayani Allah jo ati nan barasiah, sasuwai ma-nuruik kahandak Baliau. Dek kara-no itu, kami ma-arokkan kasadonyo urang manilai kami jo sacaro elok di dalam ati keteknyo.
47004003	Jikok Injil nan kami baritokan tu, alun juwo lai da-pek dipahami dek urang, mako, ha-nyo urang-urang nan sadang manuju kabinasoan sajolah, nan indak ka da-pek mamahaminyo.
47004004	Dewa jahek nan manguwasoi dunia ko, manutuik pikie-ran urang-urang nan indak picayo tu. Inyolah nan ma-ambek-ambek urang-urang tu, supayo urang-urang tu in-dak manampak cahayo tarang dari In-jil tu, tantang kabasaran Isa Almasih, nan adolah marupokan gambaran Allah.
47004005	Barito nan kami kabakan tu, indak doh barito tantang diri kami sandiri. Barito tu, adolah barito tan-tang Isa Almasih; baraso nan Baliau adolah Tuhan; nan kami adolah pa-layan-palayan angkau, dek karano di Baliau.
47004006	Allah nan bakato, ’Andaklah dari nan kalam tabiklah tarang, ” Allah itu pulolah, nan manabikkan tarang tu di dalam ati kito, supayo pikieran kito manjadi tarang, untuak mama-hami kamuliyaan Allah, nan bacaha-yo di roman muko Isa Almasih.
47004007	Tapi, arato rohani nan mulie tu, kami bawok dalam diri kami nan in-dak ba-arago ko, nan dibuwek dari tanah. Jo caro nan baitu, mako, nya-tolah baraso kabasaran kuwaso tu, ba-rasa dari Allah, sarato indak doh di diri kami.
47004008	Kami disarang dari saga-lo piyak, tapi, nan kami indak tasapik doh. Kami ilang aka, tapi, indak sam-pai putuih aso doh.
47004009	Banyak nan ma-musuahi kami, tapi, kami tatauk ado mampunyoi kanti. Biyapun acok kami di-ampehkan sampai tatilantang, ta-pi, nan kami indak mati doh.
47004010	Buliah dikatokan taruih manaruih kami ma-rasokan di tubuah kami, baa sakiknyo Isa Almasih ka mati, supayo iduik Ba-liau pun manjadi nyato di dalam tu-buah kami.
47004011	Dalam iduik kami, ka-mi taruih di-ancam dek mauik dek karano di Isa Almasih, supayo jo caro nan baitu, iduik Isa Almasih pun da-pek dinyatokan, di tubuah kami nan indak kaka ko.
47004012	Jadi, aratinyo bana, mauik sadang basitungkin dalam di-ri kami mangarajokan karajonyo, tapi, nan kami basukocito, dek karano nan sabananyo, iduik nan sajatilah nan sadang basitungkin bakarajo di dalam diri angkau.
47004013	Di Alkitauk tatulih kato-kato nan bakcando iko, ”Dek karano ambo ba-iman, itu mangkonyo ambo mange-cek.” Mako, jo sumangaik iman nan bakcando itu pulo, mangko kami ma-ngecek, dek karano kami layi ba-iman.
47004014	Kami yakin, baraso Allah nan lah ma-iduikkan Tuhan Isa Almasih dari kamatian, ka ma-iduikkan kami pulo baliak samo-samo jo Isa Almasih, sa-rato ka mambawok angkau sarato jo kami ka adok-an Baliau.
47004015	Kasadonyo tu adolah untuak kaparaluan angkau. Dek karano, samakin banyak urang nan mangalami kasiah Allah, sama-kin banyak pulo dowa syukur nan di-sampaikan kabake Allah; jo caro nan baitu Allah dimuliekan.
47004016	Itulah sabauknyo mangko kami indak putuih aso. Biyapun jo sacaro layie kami samakin batambah san-sai, tapi, jo sacaro batin kami dija-dikan baru satiyok ari.
47004017	Dek kara-no, kasansaroan nan indak sabarapo ko, nan kami alami hanyo untuak sa-mantaro, isuak ka ma-asiekan untuak kami, suatu sukocito luwa biaso nan kaka. Sukocito tu jauah labiah ma-limpah, jikok dibandiangkan jo ka-sansaroan nan kiniko.
47004018	Dek karano, kami indak mamparatikan doh saga-lo parkaro nan kaliyatan, tapi, kaba-ke nan indak kaliyatan. Nan kaliya-tan tu hanyo tahan samantaro, tapi, nan indak kaliyatan tu, kaka untuak salamo-lamonyo.
47005001	Dek karano, kami tawu, baraso ji-kok rumah - iyolah tubuah - nan kito diami di dunia ko di-urak, mako, Allah ka manyadiyokan untuak ki-to sabuwah rumah di sarugo, nan di-buwek dek Allah sandiri, sarato nan tahan untuak salamo-lamonyo.
47005002	Di dalam rumah nan kiniko, kito bi ma-ngaluah, dek karano kito taragak sa-ngaik, nak tingga di rumah kito nan di sarugo tu.
47005003	Rumah itulah, tubuah kito nan baru.
47005004	salamo kito tingga di dalam rumah nan di dunia ko, ki-to bi mangaluah, dek karano baban kito barek. Indak doh dek karano ki-to niyo lapeh dari tubuah kito nan di dunia ko, tapi, dek karano, kito niyo nak manganakkan tubuah nan dari sarugo tu, supayo tubuah kito nan bi-sa mati ko, dikuwasoi dek nan iduik.
47005005	Nan mampasiyaukkan kito untuak itu, adolah Allah sandiri, sarato Ba-liau mambarikan Roh Baliau kabake kito sabagai jaminan.
47005006	Dek karano itu ati kami tatauk ta-bah. Kami tawu, baraso salamo kami mandiami tubuah kami nan kiniko, kami jauah dari rumah nan ka ka-mi diami samo-samo jo Tuhan.
47005007	Dek karano, kami iduik badasarkan iman kabake Isa Almasih, indak doh bada-sarkan apo nan dapek diliyek,
47005008	itu sa-bauknyo ati kami tabah. Kami labiah suko lapeh dari tubuah kami nan ki-niko, supayo dapek tingga samo-sa-mo jo Tuhan.
47005009	Dek karano itu, kami ba-usawo basungguah-sungguah un-tuak manyanangkan ati Baliau, biya di kutiko kami sadang di tubuah nan kiniko, atau pun di luwa tubuah nan iko.
47005010	Dek karano, kasadonyo kito lah musti ka dibawok ka adok-an panga-dielan Isa Almasih, nan satiyok-tiyok urang ka manarimo apo nan patuik inyo tarimo, sabandiang jo apo nan inyo pabuwek di dunia ko-pabuatan baiak atau pun pabuatan jahek.
47005011	Kami tawu, apo aratinyo takuik kabake Tuhan; itu sabauknyo kami ba-usawo mayakinkan urang, tantang di-ri kami. Allah sabana tawu jo kami, sampai ka nan sadalam-dalamnyo, nan ambo ma-arokkan, supayo ang-kau bi tawu pulo jo kami di dalam ati angkau.
47005012	Jo caro nan bakcando iko, kami indak mamintak supayo angkau mamuji diri kami. Kami hanyo niyo mambarikan suatu alasan nan tapek kabake angkau, untuak manjadi bang-ga taradok kami, supayo angkau ta-wu, baa caro ma-adok-i urang-urang nan mamantiangkan sagalo parka-ro nan layie, tapi, indak doh maliyek nan batin.
47005013	Jikok kami iyo lah gilo nampaknyo, itu adolah karano dek kapantiangan Allah. Nan jikok kami nampaknyo layi bapikieran elok, itu karano dek kaparaluan angkau.
47005014	Ka-siah Isa Almasih-lah nan manguwasoi kami; nan kami manyadari, baraso ji-kok surang urang lah mati untuak ka-sadonyo urang, mako, itu ba-arati ka-sadonyo urang lah mati.
47005015	Isa Almasih mati untuak kasadonyo urang, supayo urang-urang nan iduik, indak lai iduik untuak diri sandiri, tapi, iduik untuak Isa Almasih nan lah mati, sarato lah di-iduikkan baliak, karano dek kapa-raluan kasadonyo urang.
47005016	Dek karano itu, kami indak lai manilai urang manuruik ukuaran ma-nusia. Batua kami panah manilai Isa Almasih manuruik ukuaran manusia, tapi, nan kiniko indak lai.
47005017	Urang nan lah basatu jo Isa Almasih, ba-arati inyo lah manjadi manusia baru. Manusia lamonyo lah indak ado lai - kasado-nyo lah manjadi baru.
47005018	Kasadonyo tu dikarajokan dek Allah. Malalui Isa Almasih, Allah mambuwek kito ba-elok baliak jo Baliau, sudah tu, ma-nugehkan kito, supayo urang-urang nan lain dimungkinkan pulo ba-elok baliak jo Allah.
47005019	Kami mambaritokan, baraso jo pa-rantaroan Isa Almasih, Allah mamhu-wek manusia ba-elok baliak jo Baliau, Allah mampabuwek nan bakcando itu, indak lai tarago manuntuik sagalo doso, nan lah dipabuwek dek manusia taradok diri Baliau. Nan kami lah di-tugehkan dek Allah untuak mamba-ritokan barito tu.
47005020	Jadi, nan kami adolah utusan-utu-san Isa Almasih. Malalui kami, Allah sandiri ko nan bakato kabake angkau. Ateh namo Isa Almasih, kami saba-na mamintak, sarahkanlah diri ang-kau kabake Allah, nan mamungkin-kan angkau ba-elok baliak jo Baliau.
47005021	Isa Almasih indak ado doh badoso, tapi, Allah manjadikan Baliau nan ma-mikua doso kito, supayo kito ba-elok baliak jo Allah, dek karano kito ba-satu jo Isa Almasih.
47006001	Dek karano kami bakarajo samo-samo jo Allah, mako, kami saba-na mamintak kabake angkau, janlah disiyo-siyokan kabaiakkan ati Allah tu.
47006002	Di Alkitauk, Allah bakato, ”Pado wakatu nan lah di-ijinkan, Aden lah mampalakukan dowa angkau, sarato di ari Waden manyalamaikkan, Aden lah manolong angkau.” Kana-ilah elok-elok, kinikolah wakatu nan di-ijinkan tu. Kinikolah ari untuak disalamaikkan!
47006003	Dalam sagalo parkaro kami ba-usawo, supayo caro iduik kami, in-dak ma-ambek urang datang kabake Tuhan, kami indak niyo doh palayanan kami diburuakkan urang.
47006004	Tapi mus-ti sabaliaknyo, dalam sagalo parkaro kami mampaliyekkan, baraso kami adolah pisuruah-pisuruah Allah. Kami tatauk saba, dalam manangguangkan sagalo rupo kasuliktan:
47006005	kami di-ani-ayo, dimasuakkan ka pinjaro, sarato dipatenjukan urang; kami bakarajo kareh, acok kami indak dapek lalok, sarato acok pulo kami indak ado nan ka dimakan.
47006006	Jo sacaro basituluih, babijaksano, basaba, sarato basi-elok ati, kami mampaliyekkan baraso ka-mi adolah pisuruah Allah. Kami tatauk bagantuang kabake partolongan Roh Allah, sarato jo kasiah nan tuluih,
47006007	sarato jo mambaritokan kaba nan da-ri Allah, sarato jo kakuwasoan Allah, kami mampaliyekkan baraso kami ko adolah pisuruah-pisuruah Allah. Kami bapacik kabake kahandak Allah, saba-gai sinjato kami untuak manyarang, atau pun untuak mambela diri.
47006008	Ka-mi di-aromaik-i, tapi di-ino iyo pulo; kami dipuji, sarato dipitanah pulo. Bi-yapun kami basiluruih, kami dituduah pangicuah.
47006009	Kami di-anggauk indak tamusawua, tapi, kasadonyo urang bi tawu jo kami. Kami disangko lah ma-ti, tapi nyatonyo kami layi iduik ju-wo lai. Biyapun kami di-aniayo, nan kami indak mati.
47006010	Biyapun acok ati kami ta-ibo, tapi nan kami tatauk ju-wo basukocito. Kami nampaknyo ban-saik, tapi, kami lah mambuwek banyak urang manjadi kayo. Nampaknyo ka-mi indak mampunyoi sabuwah alah juwo, tapi sabananyo, kami mampu-nyoi sagalo-galonyo.
47006011	Oih sudaro-sudaro nan tacinto di Korintus! Kami lah bataruih tarang ka-bake angkau. Sagalo nan ado di ati ka-mi, lah kami kamukokan.
47006012	Kami in-dak manutuik ati doh taradok angkau, hanyo angkaulah nan bi manutuik ati taradok kami.
47006013	Kiniko, biyalah am-bo mangecek bakcando kabake anak-anak ambo sandiri. Bukakkan pulolah ati angkau taradok kami.
47006014	Janlah angkau basarikaik jo urang-urang nan indak picayo kabake Isa Almasih. Dek karano, apokoh nan dapek disamokan, antaro kabanaran jo kadu-rakoan? Atau, dima pulo ka dapek nan tarang basatu jo nan kalam.
47006015	Indak mungkin doh Isa Almasih supakaik jo Ubilih. Apokoh nan dapek disamokan, antaro urang Kristen, jo urang nan in-dak Kristen?
47006016	Apokoh ubuangannyo, antaro Baithullah jo rumah barha-lo? Kito ko adolah Baithullah, iyolah Rumah Allah nan iduik. Allah sandi-ri bakato, ”Aden ka tingga samo-samo jo urang-urang tu, sarato iduik di tangah-tangah inyo tu. Aden ka manjadi Allah inyo tu, nan inyo tu ka manjadi umaik-Den.
47006017	Dek karano itu, tinggakanlah urang-urang nan indak ba Tuhan Allah tu, jauahkanlah diri kalian dari inyo tu. Janlah ba-ubuangan jo sagalo sasuatu nan najih, mako, Aden ka manarimo kalian.
47006018	Aden ka manjadi Bapak kalian, nan kalian ka manjadi anak-anak-Den, bakcando itulah nan dikatokan dek Tuhan Nan Mahakuwaso.”
47007001	Oih sudaro-sudaro nan tacinto! Kasadonyo janji tu ditujukan ka-bake kito. Dek karano itu, andaklah kito mambarasiahkan diri, dari saga-lo nan mangumuahi tubuah, sarato jo nan mangumuahi rohani kito. Andak-lah kito takuik kabake Allah, supayo kito dapek iduik nan sangajo untuak Baliau, jo sacaro samparono.
47007002	Tarimolah kami di dalam ati ang-kau. Kami indak ado doh basalah ka-bake siapo pun juwo, sarato indak pa-nah doh kami marugikan urang. Indak ado saketek juwo doh kami ma-am-biak ka-untuangan dari siapo pun ju-wo.
47007003	Ambo bakato bakcando itu, indak doh untuak mampasalahkan angkau. Dek karano, bakcando nan lah am-bo katokan dulu, kami sangaik ma-ngasiahi angkau, nan kito ko bakanti sa-iduik samati.
47007004	Ambo picayo sapanuahnyo kabake angkau. Malah am-bo bangga sangaik taradok angkau! Biyapun banyak kami tasuwo jo nan sulik, tapi, ati ambo sabana ta-ubek dek karano di angkau. Ati ambo sung-guah basukocito!
47007005	Baitu pulo kutiko kami tibo di Ma-kedonia, indak talakik saketek juwo doh dek kami balapeh panek. Dari sagalo suduik kami mandapek kasu-liktan: dari piyak lain patangkaran, dari dalam ati kami sandiri, kata-kuik-an.
47007006	Tapi syukurlah, Allah ta-tauk mahiburkan ati urang nan putuih aso; Baliau mambuwek kami basuko-cito, dek jo kadatangan Titus.
47007007	Kami basukocito indak doh dek karano ka-datangan Titus tu sajo, tapi, iyo pulo dek mandanga curito inyo, baa bana atinyo tahibur dek karano di angkau. Inyo mancuritokan kabake kami, bara-so angkau bi taragak sangaik nak ba-suwo jo ambo; sarato baraso angkau bi manyasa jo sagalo pabuatan ang-kau nan dulu, nan kiniko angkau rela mambela ambo. Itulah nan mambu-wek ambo sangaik basukocito.
47007008	Biyapun surek ambo tu lah ma-ibo-kan ati angkau, tapi, ambo indak ma-nyasa doh mambuwek surek tu. Batua, pado wakatu ambo tawu, baraso surek ambo tu ma-ibokan ati angkau - bi-yapun ati angkau nan ta-ibo tu hanyo samantaro-nan ambo agak manya-sa juwo.
47007009	Tapi, kiniko ambo basuko-cito - indak doh dek karano ati ang-kau nan lah ta-ibo tu, tapi, dek karano ati angkau nan ta-ibo tu, mambuwek angkau bi batobaik. Batua, ati ang-kau nan ta-ibo tu sajalan jo kahandak Allah. Jadi, nan kami indak marugi-kan angkau.
47007010	Dek karano, ati ta-ibo nan bakcando itu, ma-asiekan paru-bahan ati, nan mandatangkan kasa-lamaiktan. Nan urang indak ka ma-nyasa doh jo parkaro nan bakcando itu. Tapi sabaliaknyo, ati ta-ibo nan hanyo sajalan jo kahandak manusia, ka mambawok mauik.
47007011	Cubolah ang-kau paratikan, apo asienyo di ang-kau dek ati ta-ibo nan sajalan jo ka-handak Allah! Asienyo iyolah, angkau sabana-bana ba-usawo untuak manja-niahkan nan karuah! Angkau manja-di jajok taradok doso, angkau takuik, angkau taragak, angkau jadi basuma-ngaik, angkau rela ma-ukun nan basa-lah! Dalam sagalo parkaro ko, angkau lah mampaliyekkan baraso angkau in-dak basalah.
47007012	Jadi, biyapun ambo lah mambu-wek surek tu, ambo buwek indak doh dek karano urang nan basalah tu. In-dak pulo doh, dek karano urang nan sansaro dek kasalahan tu. Ambo mam-buwek surek tu, supayo di adok-an Allah, angkau manyadari sandiri bara-lah kagadangnyo paratian angkau tara-dok kami.
47007013	Itulah sabauknyo tahibur ati kami. Salain tahibur, kami labiah-labiah lai disukocitokan, dek karano maliyek sukocito Titus; atinyo tahi-bur dek karano di angkau kasadonyo.
47007014	Ambo iyo lah mamanggak-manggak-kan angkau kabake inyo. Syukurlah, angkau indak mamalukan ambo. Ka-sadonyo nan lah panah kami katokan kabake angkau, iyo batua. Baitu pulo, apo nan kami panggak-panggakkan tantang angkau kabake Titus, tanya-to batua pulo.
47007015	Kiniko inyo sama-kin mangasiahi angkau, dek karano takana dek inyo, baa bana kapatuah-an angkau kasadonyo dalam pimpin-an inyo, sarato baa bana angkau ma-narimo inyo jo sacaro aromaik, sarato jo patuah.
47007016	Sanang bana ati ambo, dek karano angkau dapek dipicayo-i dalam sagalo parkaro.
47008001	Oih sudaro-sudaro, kami niyo ang-kau mangatawui pulo, tantang baa bana ka-eloknyo Allah kabake jamaat-jamaat nan di Makedonia.
47008002	Inyo tu lah di-uji jo sagalo kasuliktan nan barek. Tapi, dalam sagalo kasuliktan tu, inyo tu tatauk bi basukocito, sarato bi pa-rapuah sangaik, dalam mambari sum-bangan untuak manolong urang lain, biyapun inyo tu bi sangaik bansaik.
47008003	Ambo dapek mambari pangakuan, baraso inyo tu mambari manuruik ka-mampuan inyo tu, malahan labiah lai. Indak ado doh urang nan manyuruah,
47008004	inyo tu sabana mamintak kabake ka-mi, jikok buliah inyo tu sato mambari sumbangan untuak umaik Allah nan di Yudea.
47008005	Inyo tu mambari jauah la-biah banyak dari nan kami arokkan. Nan partamu-tamu, inyo tu bi manya-rahkan diri kabake Tuhan, kamudian, manyarahkan diri pulo kabake kami, sasuwai jo kahandak Allah.
47008006	Itu sa-bauknyo kami sangaik mandasak Ti-tus - nan mamuloi karajo ko - supa-yo inyo mangunjuangi angkau, sarato nan ka manaruihkan karajo nan elok ko.
47008007	Angkau ikik dalam sagalo sasu-atu: Angkau ikik dalam parkaro iman, ikik dalam parkaro manyatokan pan-dapek, ikik dalam parkaro pangata-wuan, ikik dalam sagalo macam usa-wo, sarato ikik pulo dalam parkaro kasiah angkau kabake kami. Dek ka-rano itu, eloklah angkau ikik pulo di dalam usawo nan elok ko.
47008008	Ambo indak mangatokan itu saba-gai suatu parentah doh. Tapi, jo saca-ro ma-agiah tawu, baralah ka gigiah-nyo urang lain dalam tolong manolong, ambo niyo tawu pulo, sampai dima ba-na kasiah angkau.
47008009	Dek karano, ang-kau lah mangatawui bana, baraso ki-to sangaik dikasiahi dek Isa Almasih Tuhan kito. Baliau kayo, tapi, Baliau mambuwek diri Baliau manjadi ban-saik, dek karano untuak kaparaluan angkau, supayo jo bansaik Baliau tu, angkau manjadi kayo.
47008010	Manuruik pandapek ambo, lah sa-patuiknyo angkau manyalasaikan, apo nan lah angkau muloi tawun nan lapeh. Dek karano, angkaulah nan par-tamu-tamu mamikiekan, sarato nan mamuloi usawo ko.
47008011	Mako, kiniko andaklah angkau manaruihkan usawo ko manuruik kamampuan angkau. An-daknyo angkau basumangaik untuak manyalasaikan usawo ko, bakcando sumangaik nan dulu, kutiko angkau muloi marancanakannyo.
47008012	Jikok ang-kau rilah mambari, mako, Allah ka manarimo pambarian angkau tu, ba-dasarkan apo nan ado di angkau, in-dak doh badasarkan apo nan indak ado di angkau.
47008013	-
47008014	Indak ado doh mukasuik ambo malapehkan urang lain dari baban, ka-mudian ambo timpokan kabake ang-kau. Tapi, dek karano kiniko angkau layi bakacukuik-an, mako, lah sapa-tuiknyo angkau mancukuikkan ka-kurangan urang-urang tu. Isuak, ji-kok angkau bakakurangan, nan inyo tu dalam bakacukuik-an, mako, inyo tu pulo nan ka mambantu angkau. Jo caro nan baitu, baliak batimba samo-samo malayani.
47008015	Di Alkitauk ado ta-tulih, ”Urang nan banyak pancarian, indak ka balabiah-labiah, baitu pulo, urang nan saketek pancarian, indak ka bakakurangan.”
47008016	Baralah ka basyukurnyo kami ka-bake Allah, dek karano, Baliau lah mambuwek Titus sagigiah kami untuak manolong angkau!
47008017	Dek karano, Ti-tus indak doh sakadar mampalakukan pintak kami, tapi, inyo sabana gigiah nak ka manolong angkau, sainggo dek pintaknyo sandiri, inyo mamutuihkan untuak payi kabake angkau.
47008018	Samo-samo jo inyo, kami ma-utuih pulo su-rang sudaro, nan sangaik di-aromaik-i di kasadonyo jamaat, dek karano, ka-rajo inyo mambaritokan Injil nan dari Allah.
47008019	Di sampiang itu, inyo pun lah dipiliah pulo, sarato lah ditatauk-kan dek jamaat-jamaat, untuak nan ka mangawani kami dalam pajalan-an. Dek karano, kami ka ma-adokan pajalanan untuak ma-antakan bantu-an tu, supayo Tuhan dimuliekan, sa-rato supayo angkau bi maliyek, bara-so kami rilah manolong.
47008020	Kami sabana ba-ingek-ingek, su-payo jan ado urang nan manyalahkan kami, dalam parkaro manyampaikan bantuan nan gadang ko.
47008021	Kami niyo batindak luruih, indak doh hanyo di adok-an Tuhan, tapi, di adok-an ma-nusia iyo pulo.
47008022	Samo-samo jo Titus, sarato jo su-daro nan kami sabuikkan cako, ka-mi ma-utuih pulo surang sudaro nan lain. Kami lah acok ma-uji inyo, nan tanyato inyo tatauk suko manolong. Nan kiniko, inyo sabana basumangaik nak ka manolong angkau, dek karano inyo sabana yakin jo angkau.
47008023	Tan-tang parkaro Titus, inyo adolah kanti ambo, nan bakarajo samo jo ambo un-tuak manolong angkau. Tantang parka-ro sudaro nan baduwo lai tu, nan pa-yi samo-samo jo Titus, inyo tu adolah urang-urang nan di-utuih dek jama-at-jamaat, sarato manjadi kamuliyaan untuak Isa Almasih.
47008024	Kok dapek pin-tak kami, angkau paliyekkanlah kasiah angkau kabake sudaro-sudaro kito tu, supayo kasadonyo jamaat tawu, bara-so angkau mangasiahi inyo tu, sara-to apo nan kami panggakkan tantang parkaro angkau, adolah batua.
47009001	Sabananyo, indak paralu lai doh ambo mambuwek surek kabake angkau, tantang parkaro bantuan nan sadang dikirin kabake umaik Allah nan di Yudea.
47009002	Ambo tawu angkau suko manolong, nan ambo lah ma-manggakkan angkau kabake urangurang nan di Makedonia. Ambo ma-ngatokan kabake inyo tu, baraso sajak dari tawun nan lapeh, sudaro-sudaro nan di Akhaya, lah basadiyo untuak mambarikan sumbangan. Sarato dek sumangaik angkau tu, lah banyak pu-lo di antaro inyo tu, nan lah tabik pu-lo sumangaik inyo.
47009003	Kiniko ambo ma-utuih Titus, sarato jo kaduwo urang sudaro kito tu kabake angkau, supa-yo apo nan kami panggak-panggakkan tantang parkaro angkau, jan marupo-kan kaba baduto. Jadi, angkau andak-nyo lah basiyauk sadiyo, dek karano ambo mangatokan kabake inyo tu, ba-raso angkau lah basadiyo untuak itu.
47009004	Ambo kuatir, kok santano ado urang-urang Makedonia isuak, nan payi sa-mo-samo jo ambo, pado wakatu ambo datang kabake angkau. Jikok inyo tu mandapati angkau alun siyauk, ndeh, baralah ka malunyo kami isuak, dek karano kami lah mangatokan, bara-so kami picayo sangaik kabake ang-kau! Nan angkau sandiri pun ka malu pulo.
47009005	Itulah sabauknyo, ambo ma-raso paralu ma-utuih urang-urang tu labiah dulu kabake angkau, untuak ma-uruih sumbangan nan lah ang-kau janjikan tu. Ambo pabuwek nan baitu, supayo jikok ambo tibo isuak, nan pambarian angkau tu lah tasadi-yo. Jo caro nan baitu, nyatolah bara-so nan pambarian angkau tu, dibari-kan jo sacaro sanang ati, sarato indak doh dek karano tapaso.
47009006	Kana-ilah kecek ambo ko! Urang nan manyerakkan baniah saketek, ma-ko, inyo ka ma-ambiak asie nan sake-tek pulo. Tapi, urang nan manyerakkan baniah banyak, mako, inyo ka ma-am-biak asie nan banyak pulo.
47009007	satiyok urang musti mambari manuruik kare-laan atinyo. Janlah inyo mambari jo ati nan indak tuluih, atau dek karano tapaso, dek karano, Allah mangasiahi urang nan mambari jo sacaro sanang ati.
47009008	Allah bakuwaso mambarikan barakaik nan malimpah ruwah kabake angkau, supayo angkau tatauk mam-punyoi apo nan angkau paralukan; malahan arato angkau ka balabiah-labiah untuak babuwek baiak, sara-to jo ba-amalan.
47009009	Di Alkitauk tatulih bakcando iko tantang Allah, ”Baliau mambagi-bagikan kabake urang nan bansaik; kabaiakkan ati Baliau kaka untuak salamo-lamonyo.”
47009010	Allah nan manyadiyokan baniah, un-tuak urang nan paparak, sarato makanan untuak kito. Baliau ka manyadiyokan pulo, sarato ka mampalipek-gandokan apo nan angkau tanam, supayo asie kamurahan ati angkau batambah pulo.
47009011	Jo caro nan baitu, angkau ka bakacu-kuik-an dalam sagalo parkaro, sainggo angkau tatauk dapek mambari jo sacaro murah ati. Sarato jo sagalo pambarian angkau, nan kami bagi-bagikan, manya-baukkan banyak urang nan basyukur kabake Allah.
47009012	Dek karano, karajo elok nan angkau pabuwek ko, indak doh hanyo mancukuikkan kaparaluan umaik Allah sajo, tapi, ka manyabauk-kan banyak pulo urang nan basyukur kabake Allah.
47009013	Sarato dari kabaiakkan nan angkau nyatokan tu, banyak urang Kristen nan di Yudea, nan ka bi mamuji Allah, dek karano, inyo tu bi maliyek ka-patuahan angkau taradok Injil tantang lsa Almasih, nan lah angkau ikuik-i tu. Baitu pulo, inyo tu ka bi mamuji Allah, dek karano angkau suko manolong, un-tuak mambagi-bagikan apo nan ado di angkau kabake inyo tu, sarato kabake sadonyo urang lain.
47009014	Mako, inyo tu ka bi mandowakan angkau, jo parasaan kasiah sayang, dek karano Allah elok ati sangaik kabake angkau.
47009015	Andaklah kito basyukur kabake Allah, taradok pambarian Baliau nan luwa biaso tu!
47010001	Kiniko ambo, Paulus, niyo ma-ngamukokan sasuatu kabake angkau. Ambo ko, manuruik kecek urang, lamah lambuik jikok ba-adok-an jo angkau, tapi, barani jikok lah bajauahan. Nan dek karano kalamah-lambuik-an, sarato jo kabaiakkan ati Isa Almasih,
47010002	ambo sabana mamin-tak kabake angkau, jikok ambo da-tang isuak, janlah dipaso ambo baka-to kareh taradok angkau. Dek karano, ambo bamukasuik batindak kareh ta-radok urang-urang nan mangatokan, baraso nan kami ko bakarajo jo tuju-an-tujuan nan duniawi.
47010003	Batua kami sadang iduik di ateh dunia ko juwo lai, tapi, nan kami bajuwang indak bada-sarkan tujuan duniawi doh.
47010004	Sinjato-sinjato nan kami pagunokan di dalam pajuwangan kami, indak doh sinjato dunia ko, tapi, adolah sinjato-sinjato dari Allah nan bakuwaso. Jo sagalo sinjato tu, kami marusak binasokan benteang-benteang patahanan; sara-to jo itu kami lawan sagalo rupo pa-debaik-an,
47010005	sarato jo itu pulo kami runtuahi benteang-benteang kabon-dek-an, nan dibangun untuak manan-tang pangatawuan tantang Allah. Ka-mi tawan sagalo pikieran urang, sarato mambuwek inyo tu bi tunduak kaba-ke Isa Almasih.
47010006	Sarato jikok angkau lah patuah jo sapanuahnyo, mako, ka-mi siyauk untuak ma-ukun kasadonyo urang nan indak patuah.
47010007	Andaknyo angkau manyadari ka-adaan nan sabananyo. Jikok surang urang yakin, baraso inyo miliak Isa Al-masih, andaklah inyo ma-ingekkan di-rinyo sandiri, sarato manyadari, bara-so kami miliak Isa Almasih pulo, samo jo bakcando inyo.
47010008	Ambo indak malu, jikok ambo musti labiah banyak ma-manggak-manggakkan, kakuwasoan nan lah dibarikan dek Tuhan kabake kami, dek karano, kakuwasoan tu di-barikan untuak mambangun angkau, indak doh untuak maruntuah-i.
47010009	Am-bo indak niyo angkau maraso baraso ambo manakuik-nakuik-i angkau jo surek-surek ambo.
47010010	Urang bi bakato, ”Surek-surek Paulus tu kareh, sarato bakuwaso, tapi, jikok inyo sandiri di tangah-tangah kito, urangnyo lamah, sarato kato-katonyo indak ba-arati!”
47010011	Andaknyo urang nan bakcando itu manyadari, baraso jikok kami barado di tangah-tangah angkau, tindakkan kami tapek, bakcando apo nan kami tulihkan dalam surek-surek kami.
47010012	Tantu sajo kami indak barani mampabandiangkan, atau manam-paikkan diri kami sadarajaik jo urang-urang nan ma-anggauk dirinyo tenggi. Baralah ka pandienyo urang-urang tu! Inyo tu mambuwek ukuaran sandiri, sarato manilai diri sandiri jo ukuaran tu.
47010013	Nan kami indak baitu doh. Ji-kok kami mamanggak-manggak, kami indak malampaui bateh. Kami tatauk barado di dalam bateh-bateh daerah karajo, nan lah ditantukan dek Allah untuak kami. Nan angkau tamasuak di dalam daerah itu.
47010014	Jadi, di kuti-ko kami mangunjuangi angkau, sa-rato mambaritokan Injil tantang Isa Almasih kabake angkau, nan sabana-nyo kami indak kaluwa doh dari ba-teh-bateh daerah karajo kami.
47010015	Ka-mi indak mamuji diri taradok karajo urang lain, nan barado di luwa bateh nan ditantukan dek Allah untuak ka-mi. Tapi sabaliaknyo, kami tatauk di dalam bateh-bateh nan lah ditantu-kan dek Allah untuak kami, sarato ma-arokkan baraso angkau samakin ba-iman kabake Isa Almasih, supa-yo kami dapek mangarajokan karajo nan labiah gadang di antaro angkau.
47010016	Jo caro nan baitu, kami dapek pulo mambaritokan Injil tu di nagari-nagari nan lain, indak tarago musti mangga-dang-gadangkan diri, taradok karajo nan lah dikarajokan di wilayah pala-yanan urang lain.
47010017	Di Alkitauk ado tatulih, ”Urang nan niyo nak mamanggakkan sasu-atu, andaklah inyo mamanggakkan apo nan lah dipabuwek dek Tuhan.”
47010018	Dek karano, urang nan tapuji, ado-lah urang nan dipuji dek Tuhan, in-dak doh urang nan mamuji dirinyo sandiri.
47011001	Baralah ka eloknyo, jikok ang-kau saba taradok ambo nan sa-ketek bakacando urang pandie. Batua, angkau saba taradok ambo!
47011002	Ambo ta-ragak kabake angkau, bakcando Allah sandiri pun taragak kabake angkau. Angkau adolah ibaraik surang anak gadih nan suci, nan lah ambo janji-kan, untuak dinikahkan jo surang Junjuangan, iyolah Isa Almasih.
47011003	Ta-pi, ambo kuwatir pikieran angkau ka tadayo, untuak barubah ati kabake Isa Almasih, samo pulo jo bakcando Ha-wa sa-isuak, inyo tadayo dek kagalie-an ula.
47011004	Dek karano, nampaknyo ang-kau suko sajo manarimo urang nan datang kabake angkau, sarato ma-aja-kan tantang Isa Almasih nan lain, -indak doh Isa Almasih nan lah kami baritokan kabake angkau. Nan angkau bi namuah pulo manarimo roh, sarato jo ”injil, ” tapi, indak doh Roh Allah, sarato indak doh Injil nan lah panah angkau tarimo dari kami.
47011005	Tapi, ambo agak saketek pun indak maraso labiah randah doh, dari ”ra-sul-rasul" nan santiang tu!
47011006	Mungkin ambo kurang pandai caro mangecek, tapi, tantang parkaro pangatawuan, ambo indak doh urang nan pandie. Itu lah kami buktikan kabake angkau da-lam sagalo parkaro.
47011007	Pado wakatu ambo mambaritokan Injil nan dari Allah kabake angkau, in-dak saketek juwo doh ambo mamin-tak balanjo kabake angkau; sarato jo caro nan baitu ambo mambuwek di-ri ambo manjadi randah. Ambo pabu-wek nan baitu untuak manenggikan angkau. Apokoh itu suatu kasalahan ambo taradok angkau?
47011008	Pado wa-katu ambo malayani angkau, ambo dibalanjo-i dek jamaat-jamaat lain. Buliah dikatokan ambo marugikan ja-maat-jamaat tu, supayo dapek mano-long angkau.
47011009	Jikok pado wakatu itu ambo bakakurangan, tapi indak su-rang juwo doh dari angkau nan ambo gaduah. Kasadonyo kaparaluan ambo lah disadiyokan dek sudaro-sudaro nan datang dari Makedonia. Ambo saba-na manjago, supayo ambo jan sampai manjadi baban dek angkau, dalam sa-galo parkaro apo pun juwo, sarato ta-tauk ka ambo jago, supayo taruih bak-cando itu.
47011010	Nan ambo panggakkan ko, indak ka bisa doh ilang, dima pun juwo di kaciyek-annyo nagari Akha-ya, dek karano, ajaran Isa Almasih nan bana ado di ambo.
47011011	Baa mangko ambo bakato bakcando itu? Apokoh dek karano ambo indak mangasiahi angkau? Allah tawu, baraso ambo ma-ngasiahi!
47011012	Apo nan ambo karajokan kiniko, ka tatauk ambo karajokan, supayo ”rasul-rasul" nan lain tu indak punyo alasan, untuak manggadang-gadangkan diri, sa-rato bi bakato, baraso inyo tu bakarajo bakcando kami.
47011013	Urang-urang nan bak-cando itu adolah rasul-rasul palasu. Inyo tu adolah pakarajo-pakarajo nan mangi-cuahi urang, jo sacaro ba-icak-icak bak-cando rasul-rasul Isa Almasih.
47011014	Indak ma-erankan jikok inyo tu mampabu-wek nan baitu, dek karano, Ubilih san-diri pun bisa ba-icak-icak bakcando ma-lekaik tarang!
47011015	Jadi, indak doh sasuatu nan ganjie pulo, jikok palayan-palayan Ubilih, ba-icak-icak bakcando palayan-palayan nan mangarajokan kahandak Allah. Akienyo, inyo tu ka bi manarimo juwo pambalasan, nan sabandiang jo sa-galo apo nan lah inyo pabuwek.
47011016	Ambo ulang sakali lai: Jan sampai ado nan ma-anggauk ambo pandie. Tapi, jikok angkau nan ma-anggauk ambo bakcando itu, mako, ijinkanlah ambo nan pandie ko, mamanggak pulo agak saketek.
47011017	Salanjuiknyo ko, ka ambo sabuikkan apo nan ambo panggak-kan, tapi, indak doh Tuhan nan ma-nyuruah ambo mangatokan tu. Dalam parkaro iko, ambo mangecek iyo bana bakcando urang pandie.
47011018	Batua, ba-nyak urang nan mamanggakkan saga-lo parkaro duniawi, jadi, ambo niyo pulo nak mamanggakkan.
47011019	Angkau nan suko saba taradok urang pandie, dek karano, angkau maraso diri ang-kau santiang!
47011020	Angkau namuah sa-jo jikok urang mampabudak angkau, atau malacik angkau, sarato ma-am-biak ka-untuangan dari angkau, atau maraso diri labiah tenggi dari ang-kau, sarato barani manampa angkau.
47011021	Ambo malu ma-akui, baraso kami talampau lamah untuak mampabu-wek nan bakcando itu. Tapi, apo nan barani urang lain ma-manggakkan, ambo barani pulo ma-manggakkan! (Ambo mangecek lah bakcando urang pandie.)
47011022	Apokoh inyo tu urang Ibrani? Nan ambo urang Ibrani pulo. Apokoh inyo tu urang Israel? Nan ambo urang Israel pulo. Apokoh inyo tu katurunan Ibrahim? Nan ambo katurunan Ibrahim pulo!
47011023	Apokoh inyo tu palayan-palayan Isa Almasih? Tadanganyo ambo ko lah bakcando urang ilang aka, tapi, ambo iyo palayan nan labiah gigiah daripa-do inyo tu kasadonyo! Ambo bakarajo labiah barek, ambo labiah acok dipu-ruakkan masuak pinjaro, ambo labiah acok ditangani urang, sarato lah acok pulo ampia ka mati.
47011024	Lah limo kali ambo didaro dek urang Yahudi, nan satiyok kalinyo, dilambuik jo cambuik tigo puluah sambilan kali.
47011025	Tigo ka-li ambo dicambuik dek urang-urang Roma; lah panah pulo ambo dipung-kangi jo batu. Lah tigo kali pulo ambo sato karam jo kapa, sarato lah ambo rasokan pulo ta-apuang-apuang sa-ari samalam di tangah lauik.
47011026	Acok ka-li ambo dalam pajalanan nan babaha-yo: di-ancam dek bahayo ayie gadang, bahayo dari parampok, bahayo dari urang Yahudi, atau pun dari urang nan indak urang Yahudi, bahayo di dalam kota, bahayo di luwa kota, ba-hayo di lauik, sarato jo bahayo dari urang-urang, nan mangaku sabagai su-daro Kristen, padohal indak.
47011027	Ambo bakarajo kareh, sarato bajuwang sa-tangah mati: acok indak lalok, indak makan, indak minun, acok kali talan-tar baparuik lapa, marete kadinginan dek pakaian nan indak langkok, sa-rato indak mampunyoi tampaik ting-ga.
47011028	Salain dari kasadonyo tu, sati-yok ari ambo cameh pulo mamikiekan ka-adaan kasadonyo jamaat.
47011029	Jikok ado jamaat nan lamah, ambo pun sa-to pulo maraso lamah. Jikok ado nan jatuah masuak doso, ati ambo lah sa-to pulo luluah.
47011030	Jikok ambo musti mamanggak-kan sasuatu, mako, ambo mamang-gakkan sagalo parkaro nan manyato-kan kalamahan ambo.
47011031	Allah, iyolah Bapak dari Tuhan Isa Almasih tawu, baraso ambo indak baduto. Tapujilah namo Baliau untuak salamo-lamonyo.
47011032	Kutiko ambo barado di Damsyik, gubenur nan bakuwaso di sinan tu, di bawah pamarentahan Rajo Aretas, manyuruah saradadu manjago pin-tu kota, untuak ka manangkok am-bo.
47011033	Tapi, ambo diluncuakan ka ba-wah jo karanjang, malalui lubang nan ado di dindiang tembok kota. Jo ca-ro nan baitu ambo lapeh dari tangan gubenur tu.
47012001	Batua, indak ado doh guno-nyo untuak mamanggak. Tapi, ambo niyo juwo mamanggakkan, sagalo parkaro nan lah dipaliyekkan dek Allah kabake ambo, dalam wahyu atau dalam pangliyatan.
47012002	Ambo baka-tawuan jo surang urang Kristen, am-pek baleh tawun nan lapeh, inyo di angkek ka tampaik nan paliang teng-gi di sarugo. (Ambo indak tawu, apo-koh tubuahnyo sabana-bana ta-ang-kek, atau itu hanyo suatu pangliyatan - Allah sajolah nan tawu.)
47012003	-
47012004	Ambo ulang sakali lai: Ambo tawu, baraso urang ko di angkek masuak ka Firda-us. (Ambo indak tawu, apokoh tubuah-nyo sabana-bana ta-angkek, atau koh itu hanyo suatu pangliyatan - Allah sajolah nan tawu.) Di sinan tu, urang tu mandangakan sagalo parkaro nan indak dapek dikatokan dek manusia, sarato manusia indak dibuliahkan pu-lo doh untuak mangatokannyo.
47012005	Tan-tang parkaro urang tu lah, nan niyo nak ka ambo panggakkan, indak doh tantang diri ambo sandiri. Tantang diri ambo, nan ado hanyolah sagalo parkaro nan manyatokan kalamahan ambo, itulah nan niyo nak ka ambo panggakkan.
47012006	Kok santano ambo ni-yo juwo nak mamanggakkan sasuatu, ambo indak niyo doh manjadi urang paruwok nan panduto; ambo ka ma-ngatokan nan bana. Tapi, ambo ma-nahan diri, supayo jan ado urang nan ma-anggauk ambo labiah, daripado apo nan lah inyo liyek ambo pabuwek, atau nan lah inyo danga dari apo nan ambo katokan.
47012007	Tapi, supayo ambo jan manenggi-kan diri, dek karano sagalo pangliyatan nan luwa biaso tu, mako, ambo diba-ri samacam panyakik di tubuah am-bo nan marupokan alaik ubilih. Pa-nyakik tu dibarikan untuak palacuik ambo, supayo ambo jan manenggikan diri.
47012008	Lah tigo kali ambo badowa ka-bake Tuhan, supayo panyakik ambo tu dicegakkan.
47012009	Tapi, Tuhan manja-wauk, ”Aden mangasiahi angkau, sa-rato itu lah cukuik tu untuak angkau; dek karano, kuwaso-Den samakin kuwaik, jikok angkau dalam ka-adaan lamah.” Itu sabauknyo, mangko am-bo labiah suko mamanggakkan saga-lo kalamahan ambo, dek karano, jikok ambo lamah, mako, pado wakatu itu-lah ambo marasokan, Isa Almasih ma-linduangi ambo jo kakuatan Baliau.
47012010	Jadi, ambo basukocito jo sagalo ka-lamahan ambo tu. Ambo basukocito pulo, jikok dek karano di Isa Almasih, ambo dipitanah, ambo tasuwo jo nan sulik, dikaja kian kumari, sarato ma-ngalami kasuliktan. Dek karano, ji-kok ambo lamah, mako, pado waka-tu itu malah ambo kuwaik.
47012011	Sungguah, ambo lah bakcando urang pandie - tapi, angkaulah nan mambuwek ambo manjadi bakcando itu. Sabananyo, angkaulah nan mus-ti mamuji ambo. Dek karano, biyapun ambo indak ado arati sabuwah alah ju-wo, nan ambo, indak kalah saketek ju-wo doh taradok ”rasul-rasul" nan luwa biaso tu!
47012012	Sagalo mukjizat, sarato jo sagalo parkaro nan luwa biaso, sarato jo sagalo karajo nan gadang-gadang, jo sagalo katakunan lah dipaliyekkan kabake angkau, untuak mambuktikan baraso ambo adolah rasul.
47012013	Dalam parkaro apokoh angkau nan kurang diparatikan, jikok dibandiangkan jo jamaat-jamaat nan lain? Paliang-pa-liang hanyo dalam parkaro nan iko: iyolah, baraso ambo indak mamba-bani angkau, untuak mambalanjo-i iduik ambo. Maohkanlah ambo tara-dok kasalahan ambo tu!
47012014	Kiniko, lah untuak nan katigo ka-linyo ambo basiyauk sadiyo untuak mangunjuangi angkau. Nan ambo in-dak niyo doh manyusahkan angkau, dek karano, nan ambo inginkan indak doh apo nan angkau miliak-i, tapi, diri angkau. Dek karano, indak doh anak-anak nan musti mancari napakah un-tuak urang gaeknyo, tapi, urang ga-eknyolah nan musti mancari napakah untuak anak-anaknyo.
47012015	Dek karano itu, sacaro jo sanang ati ambo rilah mangarobankan sagalo-galonyo un-tuak angkau, malahan diri amho san-diri pun ambo karobankan. Jikok lah takah itu ambo mangasiahi angkau, apokoh patuik angkau kurang manga-siahi ambo?
47012016	Jadi, angkau satuju baraso ambo indak panah mambabani angkau. Ta-pi, ado nan bi bakato baraso ambo ko galie; baraso ambo mandapek ka-un-tuangan dari angkau, dek karano um-buak kicuah ambo.
47012017	Dima ka mung-kin! Apokoh malalui urang-urang nan ambo utuih kabake angkau tu, ambo ma-ambiak ka-untuangan dari ang-kau?
47012018	Ambo lah manyuruah Titus pa-yi mangunjuangi angkau, sarato ambo manyuruah sudaro Kristen nan lain tu payi samo-samo jo inyo. Apokoh Titus ma-ambiak ka-untuangan dari ang-kau? Tapi, kami baduwo bakarajo jo tujuan nan samo, sarato batindak jo caro-caro nan samo pulo!
47012019	Mungkin sajo salamo ko, angkau bi manyangko kami sadang ba-usawo mambela diri taradok angkau. Jikok iyo baitu, angkau sabana kaliru! Allah mangatawui, baraso kasadonyo nan ka-mi katokan tu, adolah manuruik ka-handak Isa Almasih. Sarato kasado-nyo nan kami pabuwek, adolah untuak mampakuwaik iman angkau.
47012020	Ambo kuwatir, jikok pado wakatu ambo ma-ngunjuangi angkau isuak, ambo dapati angkau indak bakcando apo nan ambo arokkan, nan angkau pun ka manda-pati ambo indak bakcando nan ang-kau arokkan. Mungkin sajo isuak ado nan bacakak, nan bingik, nan mara-bo, nan mamantiangkan diri sorang, nan pitanah-mampitanah, nan ma-asuang-siasah, nan tenggi ati, sarato nan mambuwek kacau.
47012021	Ambo ta-kuik, mungkin sajo isuak pado wa-katu ambo datang, Allah ka maran-dahkan ambo di adok-an angkau, nan ambo ka manangih, dek karano, ba-nyak di antaro angkau nan dulu bi ba-doso, indak bi barubah, sarato inyo tu indak bi baranti mampabuwek pabu-atan nan cabua, nan lato, sarato nan indak patuik.
47013001	Iko adolah untuak nan katigo kalinyo ambo datang mangun-juangi angkau. Di Alkitauk ado tatu-lih, ”Satiyok parkaro musti dikuwaik-kan dek pangakuan duwo, atau tigo urang sasi, barulah parkaro tu sah.”
47013002	urang-urang di maso nan lapeh lah bi mampabuwek doso, sarato jo ka-sadonyo urang nan lainnyo, lah am-bo paringekkan talabiah dulu, di ku-tiko ambo mangunjuangi angkau di nan kaduwo kalinyo. Kiniko, saman-taro ambo bajauahan jo angkau, am-bo mamparingekkan baliak, baraso, jikok ambo datang pulo baliak, indak ka surang juwo doh dari urang-urang tu nan ka lapeh dari ukunan.
47013003	Mako, angkau ka bi maliyek kasadonyo buk-ti nan angkau inginkan, baraso Isa Almasih iyo sabana-bana mangecek malalui ambo. Jikok Isa Almasih batin-dak taradok angkau, Baliau batindak indak basilunak doh, tapi sabaliaknyo, Baliau ka manyatokan kuwaso Baliau di tangah-tangah angkau.
47013004	Batua, pado wakatu Baliau disalibkan, Baliau lamah, tapi nan kiniko Baliau iduik dek karano kuwaso Allah. Nan ka-mi lamah pulo dalam iduik kami nan basatu jo Isa Almasih, tapi, jikok ma-adok-i angkau, kami pun kuwaik sa-mo-samo jo Isa Almasih dek karano kuwaso Allah.
47013005	Cubolah angkau ma-uji diri san-diri, apokoh angkau iyo sabana-ba-na iduik badasarkan iman kabake Isa Almasih! Jikok iyo, lah musti angkau manyadari, baraso Isa Almasih ado di dalam angkau! - lain masalahnyo, jikok angkau indak sabana-bana ba-iman.
47013006	Tapi, ambo ma-arokkan ang-kau manyadari, baraso kami indak doh urang nan indak tahan uji.
47013007	Ka-mi badowa kabake Allah, mudah-mu-dahan Baliau niyo manolong angkau, supayo angkau indak babuwek nan salah. Kami indak doh untuak mam-paliyekkan, baraso kami ko iyo lah santiang manjalankan tugeh, tapi, su-payo angkau mampabuwek apo nan kahandak Allah - biyapun nampak-nyo kami ko indak barasil, biyalah, indak baa doh!
47013008	Dek karano, kami indak bisa doh mampabuwek sasu-atu pun nan batantangan jo nan ba-na; kami musti ma-ikuik-i nan bana.
47013009	Kami suko jikok kami lamah, nan angkau kuwaik. Kami badowa pu-lo supayo angkau manjadi samparo-no.
47013010	Itulah sabauknyo ambo mam-buwek surek ko, pado wakatu ambo alun barado di tangah-tangah ang-kau. Jo caro nan baitu, jikok ambo datang isuak, indak paralu lai ambo batindak kareh taradok angkau, jo sacaro mampagunokan kakuwaso-an nan dibarikan dek Tuhan kabake ambo. Kakuwasoan tu dibarikan, un-tuak mambangun angkau, indak doh untuak mambinasokan.
47013011	Akienyo sudaro-sudaro, andaklah angkau bi basukocito, sarato ba-usa-wolah manjadi samparono. Tarimo-lah sagalo nasiyaik ambo ko. Andak-lah angkau iduik sa-ati, sarato saiyo sakato. Allah Nan Pangasiah, sara-to nan pandamai tu, ka manyaratoi iduik angkau.
47013012	Basalam-salamanlah sasamo ang-kau jo sacaro nan arek sabagai suda-ro Kristen. Kasadonyo umaik Allah bi bakirin salam untuak angkau.
47013013	Tuhan Isa Almasih mambarakaik-i angkau, Allah mangasiahi angkau, sarato Roh Allah manyaratoi angkau kasadonyo! Salam aromaik dari kami, Paulus
48001001	-
48001003	Sudaro-sudaro, jamaat-jamaat di wilayah Galatia, ambo Paulus, sarato jo kasadonyo sudaro nan Kristen nan samo-samo jo ambo, ma-arokkan mudah-mudahan Allah Bapak kito, sa-rato jo Tuhan Isa Almasih, mambari barakaik sarato jo tanang santoso ka-bake angkau. Ambo manjadi rasul, indak doh jo parantaroan manusia, atau dek karano di-angkek dek manusia, tapi, di-ang-kek dek Isa Almasih sarato dek Allah Bapak kito, nan lah ma-iduikkan Ba-liau baliak dari kamatian.
48001004	Dek ka-rano mamatuahi kahandak Allah Ba-pak kito, Isa Almasih manyarahkan diri Baliau, untuak manjadi karoban dek karano di doso-doso kito, supayo kito disalamaikkan dari jaman nan jahek ko.
48001005	Tapujilah Allah salamo-lamonyo! Amin.
48001006	Ambo eran tantang sudaro-sudaro! Angkau dipanggie Allah dek karano rahmaik Isa Almasih, tapi, kiniko ang-kau baitu capek mambulakangi Allah, sarato ma-ikuik-i ”injil” nan lain, nan balain daripado Injil nan dari Allah.
48001007	Sabananyo, indak ado doh ”injil nan lain”. Hanyo sajo ado urang-urang nan mambaritokan kabake angkau, ”injil” tantang Isa Almasih, nan diputa ba-liakkan dek urang-urang tu, sainggo bi mangacaukan angkau.
48001008	Urang nan mambaritokan ”injil”, nan lain daripa-do Injil nan lah kami baritokan, biya-lah inyo di-ukun dek Allah — biyapun urang tu kami sandiri, atau pun ma-lekaik nan dari sarugo!
48001009	Dulu kami lah mangatokannyo, kiniko ambo ma-ngatokannyo pulo baliak: Urang nan mambaritokan kabake angkau ”injil”, nan balain daripado Injil nan lah ang-kau tarimo dari kami, nan ka di-ukun Allah urang tu andaknyo!
48001010	Apokoh jo sacaro bakato bakcan-do itu, ambo sa-olah-olah ma-arokkan supayo di-akui dek manusia? Indak, indak ado doh niyaik ambo bakcando itu! Ambo hanyo ma-arokkan panga-kuan dari Allah. Apokoh ambo sadang ba-usawo ma-ambiak ati manusia, su-payo ambo disuko-i urang? Jikok am-bo mampabuwek nan bakcando itu juwo lai, mako, ambo ko indak doh pisuruah Isa Almasih.
48001011	Sudaro-sudaro musti mangatawui, baraso Injil nan ambo baritokan tu, in-dak barasa dari manusia doh.
48001012	Injil tu ambo tarimo indak dari manusia, sarato indak surang juwo doh urang nan ma-ajakannyo kabake ambo. Isa Almasih sandirilah nan mambukak-kan isi Injil tu kabake ambo.
48001013	Tantu angkau lah bi mandanga, tantang iduik ambo dulu sabagai urang nan ba-ugamo Yahudi. Angkau bi tawu, baralah ka jaheknyo ambo ma-aniayo jamaat Allah, sarato baralah ka kareh-nyo ambo ba-usawo nak mambinaso-kannyo.
48001014	Dalam parkaro manjalankan ugamo Yahudi, ambo malabiahi dari kabanyakkan urang Yahudi nan saba-yo jo ambo. Ambo basumangaik bana, dalam sagalo parkaro tantang adaik istiadaik niniak muyang kami.
48001015	Tapi, dek karano kabaiakkan ati Allah, Baliau lah mamiliah ambo, sa-jak ambo dalam kanduangan man-deh ambo, sarato lah mamanggie am-bo untuak malayani Baliau.
48001016	Allah lah manyatokan Anak Baliau kaba-ke ambo, supayo Injil tantang Anak Baliau tu, dapek ambo baritokan ka-bake urang-urang nan indak urang Ya-hudi. Pado wakatu itu, ambo indak pa-yi kabake siapo pun juwo doh untuak mintak pandapek.
48001017	Ambo indak pu-lo doh payi kabake urang-urang nan di Yerusalem, nan lah talabiah dulu dari ambo manjadi rasul. Tapi, ambo payi ka tanah Arab, sudah tu, dari si-nan tu babaliak baliak ka Damsyik.
48001018	Tigo tawun kamudian, ambo payi ka Yerusalem untuak bakatawuan jo Petrus. Ambo manompang di rumah inyo salamo limo baleh ari.
48001019	Ambo indak basuwo doh jo rasul-rasul nan lain, salain dari Yakobus, dunsanak Tuhan.
48001020	Apo nan ambo tulihkan ko ba-tua. Allah tawu, baraso ambo indak baduto!
48001021	Sasudah tu, ambo payi ka da-erah-daerah di Siria, sarato jo Kilikia.
48001022	Sampai pado maso itu, jamaat-jama-at Kristen di Yudea, alun bi tawujuwo lai jo ambo sacaro lansuang.
48001023	Inyo tu hanyo bi mandanga urang bi ba-kato, ”Urang nan dulu ma-aniayo ka-mi, kiniko inyo mambaritokan iman, nan dulunyo nak ka inyo binasokan.”
48001024	Mako, urang-urang tu bi mamuji Allah dek karano di ambo.
48002001	Ampek baleh tawun kamudian, ambo babaliak ka Yerusalem samo-samo jo Barnabas, sarato Titus am-bo bawok pulo.
48002002	Ambo payi ka Yerusa-lem, dek karano Allah lah manyatokan kabake ambo, baraso ambo musti pa-yi ka sinan tu. Dalam suatu patamuan nan tasandiri jo sagalo pamimpin nan di sinan tu, ambo manarangkan Injil nan ambo baritokan kabake urang-urang nan indak urang Yahudi. Dek karano, ambo indak niyo usawo ambo nan dulu, atau pun nan kiniko, hanyo tabuwang indak ado arati.
48002003	Titus, nan mangawani ambo, adolah urang Yu-nani, tapi, inyo indak dipaso doh ma-ikuik-i paratuaran basunaik,
48002004	biyapun ado urang-urang nan mandasak, su-payo inyo disunaikkan. Urang-urang tu, adolah urang-urang nan manyali-nok masuak ka golongan kito, sarato ba-icak-icak sabagai sudaro kito. Inyo tu bi masuak jo sacaro ba-anok-anok, untuak manyalidiak-i kamaradekaan nan ado di kito, dek karano kito basa-tu jo Isa Almasih. Inyo tu bi niyo nak mambaliakkan kito, kabake ka-adaan nan samulo sabagai budak,
48002005	tapi, nan kami indak suruik saketek pun juwo doh taradok inyo tu, dek karano ka-mi niyo manjago, supayo Injil tu ta-tauk tulen untuak angkau.
48002006	Tapi, biyapun baitu, indak ado doh parkaro-parkaro baru nan dituntuik dari ambo, dek urang-urang nan di-anggauk tapandang tu — dek ambo samo sajonyo, biya inyo tu tapandang atau indak, dek karano, Allah indak mampalain-lain-kan urang.
48002007	Malah sabaliaknyo, urang-urang nan di-anggauk tapandang tu bi ma-akui, baraso Allah lah manugehkan ambo, untuak mambaritokan Injil kaba-ke urang-urang nan indak urang Yahu-di, samo jo bakcando Allah nan lah ma-nugehkan Petrus, untuak mambaritokan Injil tu kabake urang Yahudi.
48002008	Dek ka-rano, Allah nan mambarikan kamampu-an kabake Petrus, untuak manjadi rasul urang Yahudi, mambarikan pulo kabake ambo kamampuan, untuak manja-di rasul urang nan indak urang Yahudi.
48002009	Yakobus, Petrus, sarato jo Yahya, nan nampaknyo manjadi pamimpin-pamim-pin jamaat, bi ma-akui, baraso Allah lah mambarikan tugeh nan tasandiri ko ka-bake ambo. Mako, inyo tu bi basalam jo Barnabas, sarato jo ambo, sabagai tan-do urang bakanti. Sudah tu, inyo tu sa-rato jo kami bi satuju, baraso kami ka bakarajo di antaro banso-banso nan in-dak urang Yahudi, nan inyo tu di antaro urang Yahudi.
48002010	Hanyo ciyek pintak dari inyo tu, iyolah, supayo kami mamparati-kan urang nan bansaik. Nan dek ambo, itulah karajo nan paliang ambo suko-i.
48002011	Kutiko Petrus datang ka Antiokhia, ambo manantang inyo tarang-tarang-an, dek karano karajo inyo salah.
48002012	Mu-lo-mulo, inyo sato duduak makan samo-samo jo sudaro-sudaro nan indak urang Yahudi. Tapi, sasudah urang-urang utu-san Yakobus bi tibo, inyo manjarak da-ri sudaro-sudaro nan indak urang Ya-hudi tu, sarato indak namuah lai makan samo-samo jo urang-urang tu, dek kara-no, inyo takuik taradok urang-urang nan basunaik.
48002013	Sudaro-sudaro urang Yahu-di nan lain, lah sato pulo basikauk muna-piak bakcando Petrus, sainggo Barnabas pun tapangaruah pulo untuak basikauk bakcando inyo tu.
48002014	Baitu ambo mali-yek, baraso urang-urang tu basikauak indak sasuwai jo kabanaran Injil tu, ma-ko, ambo bakato kabake Petrus, di adok-an kasadonyo urang nan ado di sinan tu, ”Jikok angkau sabagai urang Yahudi, lah mangawokan iduik bakcando urang nan indak urang Yahudi, baa mangko kiniko angkau niyo nak mamaso urang-urang lain, iduik bakcando urang Yahudi?”
48002015	Batua, manuruik kalayieran, kami adolah urang Yahudi, sarato indak doh dari ”banso-banso nan badoso”
48002016	Bi-yapun baitu, kami tawu, baraso urang ba-elok baliak jo Allah, hanyolah dek karano ba-iman kabake Isa Almasih, sarato indak doh dek karano manja-lankan paratuaran ugamo. Kami san-diri pun ba-iman kabake Isa Almasih, supayo kami ba-elok baliak jo Allah malalui iman kami tu, indak doh dek karano kami manjalankan paratuaran ugamo. Dek karano, jo sacaro manja-lankan paratuaran ugamo, indak su-rang juwo doh urang nan bisa ba-elok baliak jo Allah.
48002017	Kami ba-usawo ba-elok baliak jo Allah, malalui iduik nan basatu jo Isa Almasih. Tapi, jikok sasu-dah mampabuwek nan bakcando itu, tanyato kami tatauk juwo lai, ”urang-urang nan badoso”, samo jo bakcan-do urang-urang nan indak urang Ya-hudi, apokoh itu ba-arati, baraso Isa Almasih-lah nan manyabaukkan kami bi badoso? Tantu sajo indak!
48002018	Dek ka-rano, jikok ambo mambangun baliak paratuaran ugamo nan lah ambo run-tuahi, mako, ambo manyatokan bara-so ambo lah manjadi palangga para-tuaran.
48002019	Tapi, ambo lah mati taradok paratuaran ugamo — dimatikan dek paratuaran tu sandiri — supayo ambo dapek iduik untuak Allah. Ambo lah disalibkan samo-samo jo Isa Almasih.
48002020	Kiniko, indak doh ambo lai nan iduik, tapi, Isa Almasih nan iduik da-lam diri ambo. Iduik nan ambo jalani kiniko, adolah iduik dek iman kabake Anak Allah nan mangasiahi ambo, sa-rato nan lah mangarobankan diri-Nyo untuak ambo.
48002021	Ambo sangaik ma-ara-gowi rahmaik Allah. Jikok ubuangan urang jo Allah manjadi elok baliak, dek karano manjalankan paratua-ran ugamo, itu ba-arati kamatian Isa Almasih indak ado doh gunonyo!
48003001	Oih sudaro-sudaro, urang-urang Galatia! Angkau iyo sabana bi pan-die! Siyakoh urang nan lah mampangaruahi angkau? Kamatian Isa Almasih disalib, lah ambo tarangkan sajaleh-ja-lehnyo kabake angkau!
48003002	Cubolah agiah tawu kabake ambo, tantang parkaro nan ciyek ko: Apokoh angkau lah ma-narimo Roh Allah, dek karano manja-lankan paratuaran ugamo, atau koh dek karano angkau mandanga Injil nan dari Allah, sarato ba-iman kabake Isa Almasih?
48003003	Baa mangko angkau bi pandie bana! Angkau lah muloi iduik baru jo Roh Allah, masokan kiniko angkau niyo nak mancapai kasampa-ronoan, jo kakuatan angkau sandiri?
48003004	Subawo sajokoh sagalo sasuatu nan lah angkau alami tu? Tantu indak ka subawo sajo doh!
48003005	Allah mambarikan Roh-Nyo kabake angkau, sarato mam-pabuwek sagalo mukjizat di antaro angkau. Apokoh Allah mampabuwek tu, dek karano angkau bi manjalankan paratuaran ugamo? Atau dek karano angkau bi mandanga Injil tu, sarato bi ba-iman kabake Isa Almasih?
48003006	Itu samo jo bakcando nan tatulih di Alkitauk tantang Ibrahim — bak-cando iko, ”Ibrahim ba-iman kabake Allah, sarato dek karano imannyo tu, inyo ditarimo dek Allah sabagai urang nan manyanangkan ati Allah.”
48003007	Jadi, andaklah angkau bi manyadari, bara-so urang nan sabana-bana katurunan Ibrahim, adolah urang nan ba-iman kabake Allah.
48003008	Di Alkitauk jauah sa-balunnyo lah dinyatokan, baraso Allah mamungkinkan urang-urang nan indak urang Yahudi, ba-elok baliak jo Allah, jikok urang-urang tu layi ba-iman ka-bake Baliau. Injil tu lah dibaritawu-kan labiah dulu kabake Ibrahim, da-lam janji nan bakcando iko, ”Malalui angkau, Allah ka mambarakaik-i ka-sadonyo umaik manusia di muko bu-mi ko.”
48003009	Ibrahim picayo, mako, inyo dibarakaik-i. Baitu pulo kasadonyo urang nan picayo, ka dibarakaik-i pu-lo samo-samo jo Ibrahim.
48003010	Urang-urang nan bagantuang ka-bake paratuaran ugamo, kasadonyo iduik di bawah kutuakkan. Dek kara-no, di Alkitauk ado tatulih, ”Urang nan indak takun manjalankan kasadonyo nan tatulih di Kitauk Paratuaran Uga-mo, dikutuak Allah!”
48003011	Indak surang juwo doh urang nan ba-elok jo Allah, dek karano manjalankan paratuaran ugamo. Parkaro itu lah dinyatokan di Alkitauk, ”Hanyo urang nan ba-iman kabake Allah, sainggo ubuangan inyo jo Allah manjadi elok baliak, sarato ka iduik dek karano iman!”
48003012	Tapi, para-tuaran ugamo indak didasarkan dek iman. Di Alkitauk ado tatulih, bara-so urang nan manjalankan paratua-ran ugamo, ka iduik dek karano pa-ratuaran tu.
48003013	Tapi, Isa Almasih malapehkan ki-to dari kutuakkan paratuaran ugamo. Baliau malapehkan kito tu, jo sacaro mampadiyakan diri Baliau takutuak, dek karano di kito. Dek karano, di Alkitauk ado tatulih, ”Takutuaklah urang nan mati digantuang di kayu salib .”
48003014	Isa Almasih mampabuwek nan bakcando itu, supayo barakaik nan dijanjikan Allah kabake Ibrahim, dibarikan pulo kabake urang-urang nan indak urang Yahudi. Jo caro nan baitu, kito pun nan ba-iman kabake Allah, dapek pulo manarimo Roh nan dijanjikan dek Allah tu.
48003015	Sudaro-sudaro! Eloklah ambo ma-makai conto dari pangalaman iduik sa-ari-ari. Jikok urang mambuwek su-atu pajanjian, nan pajanjian tu lah di-sahkan, mako, indak surang juwo doh urang nan ka bisa mambatakan pajan-jian tu, atau manambah sasuatu tara-dok pajanjian tu.
48003016	Janji-janji Allah, dibuwek dek Allah untuak Ibrahim, sarato untuak urang katurunan Ibrahim. Di Alkitauk indak ado doh tatu-lih, ”sarato untuak urang-urang katu-runan Ibrahim”, nan ba-arati banyak urang. Nan tatulih di sinan tu adolah, ”sarato untuak urang katurunan ang-kau”, nan ba-arati surang urang sajo, iyolah Isa Almasih.
48003017	Nan andak ambo kamukokan di siko iyolah: janji Allah lah dibuwek, sarato lah disahkan la-biah dulu. Paratuaran ugamo nan di-barikan 430 tawun kamudian, indak bisa doh mambatakan janji nan lah disahkan, sarato ma-apuihkan janji Allah tu.
48003018	Dek karano, jikok pam-barian Allah tagantuang kabake pa-ratuaran ugamo, mako, itu indak doh lai pambarian nan dijanjikan. Dek ka-rano Allah lah manjanjikannyo kaba-ke Ibrahim, mako, Allah mambarikan itu kabake inyo.
48003019	Jikok baitu, untuak apo paratua-ran ugamo dibarikan? Jawauknyo iyo-lah, baraso paratuaran tu ditambah-kan untuak manyatokan palanggaran manusia. Paratuaran ugamo tu hanyo balaku sampai datangnyo surang ka-turunan Ibrahim, nan disabuikkan di dalam janji Allah kabake Ibrahim. Pa-ratuaran ugamo tu disampaikan dek malekaik-malekaik jo parantaroan su-rang manusia.
48003020	Dek karano itu, mus-ti ado duwo piyak, baru paralu surang parantaro. Tapi, Allah indak mama-ralukan parantaro, dek karano Baliau sandiri nan batindak.
48003021	Apokoh itu ba-arati, baraso pa-ratuaran ugamo balawanan jo janji Allah? Tantu sajo indak! Dek karano, jikok paratuaran ugamo dibarikan un-tuak mambari iduik kabake manusia, mako, manusia dapek ba-elok baliak jo Allah malalui paratuaran ugamo.
48003022	Tapi, di Alkitauk ado tatulih, baraso kasadonyo umaik manusia barado di bawah kakuwasoan doso. Dek kara-no itu, pambarian nan dijanjikan badasarkan iman kabake Isa Almasih, dibarikan kabake urang-urang nan picayo.
48003023	Sabalun tibo masonyo untuak ba-iman kabake Isa Almasih, kito dija-go arek dek paratuaran ugamo; kito bakcando dikuruang, sampai iman tu dinyatokan.
48003024	Jo caro nan baitu, paratuaran ugamo manjadi sabagai panjago kito, sampai Isa Almasih da-tang, untuak mambuwek kito ba-elok baliak jo Allah, dek karano kito ba-iman kabake Isa Almasih.
48003025	Kiniko, dek karano lah masonyo manusia da-pek ba-iman kabake Isa Almasih, ma-ko, kito indak lai dijago-i dek para-tuaran ugamo.
48003026	Dek karano angkau bi ba-iman ka-bake Isa Almasih, mako, angkau ba-satu jo Baliau; sarato dek karano itu, angkau bi manjadi anak-anak Allah.
48003027	Angkau kasadonyo lah dipamandi-kan ateh namo Isa Almasih, jadi, ang-kau lah bi manarimo di diri angkau, sipaik-sipaik Isa Almasih tu sandiri.
48003028	Dalam parkaro iko, indak ado lai pa-bedaan antaro urang Yahudi, jo urang nan indak urang Yahudi, antaro budak jo urang maradeka, antaro laki-laki jo padusi. Angkau kasadonyo lah manja-di ciyek, dek karano di Isa Almasih.
48003029	Jikok angkau miliak Isa Almasih, mako, angkau adolah katurunan Ib-rahim. Nan angkau ka bi manarimo apo nan dijanjikan dek Allah.
48004001	-
48004002	Tapi, paralu ambo tarangkan: salamo surang suwarih alun balie baraka, ado urang nan manjago-inyo, sarato nan ma-uruih sagalo kaparalu-an inyo, sampai pado wakatu nan lah ditantukan dek apaknyo. Inyo dipa-buwek samo jo bakcando surang bu-dak, biyapun nan sabananyo, inyo adolah pamiliak dari kasadonyo ara-to tu.
48004003	Baitu pulo jo kito ko: Salamo kito alun balie baraka, kito dipabu-dak dek roh-roh nan manguwasoi du-nia ko.
48004004	Tapi, pado wakatunyo nan tapek, Allah ma-utuih Anak-Nyo ka dunia ko. Anak-Nyo tu dilayiekan dek surang padusi, nan iduik di ba-wah kakuwasoan paratuaran ugamo.
48004005	Jo caro nan baitu, Baliau malapeh-kan urang-urang nan iduik di bawah kakuwasoan paratuaran ugamo; su-payo kito pun dapek manjadi anak-anak Allah.
48004006	Dek karano angkau adolah anak-anak Allah, mako, Allah manyuruah Roh Anak-Nyo masuak ka dalam ati angkau, sarato ka dalam ati ambo, iyolah Roh nan ba-imbau, ”Oih Ba-pak, oih Bapak ambo.”
48004007	Jadi, angkau indak doh lai budak, tapi anak. Nan dek karano angkau anak Allah, mako, Allah ka mambarikan kabake angkau, sagalo sasuatu nan lah Baliau sadiyo-kan untuak anak-anak Baliau.
48004008	Dawulu angkau indak bi ba Tuhan Allah, itu sabauknyo mangko angkau bi manjadi budak, dari sagalo kuwa-so nan di-anggauk sabagai allah, ta-pi, nan pado hakekaiknyo indak doh Allah.
48004009	Tapi, kiniko angkau lah tawu jo Allah, atau nan labiah tapeknyo lai, Allah tawu jo angkau. Dek karano itu, baa mangko angkau bi namuah baba-liak baliak kabake roh-roh dunia ko, roh nan lamah, sarato jo nan bansaik? Baa mangko angkau namuah dipa-budak baliak dek roh-roh tu?
48004010	Ang-kau bi marayokan ari-ari nan tatan-tu, bulan-bulan nan tatantu, sarato jo tawun-tawun nan tatantu.
48004011	Am-bo kuwatir, mungkin sajo jariah pa-yah ambo untuak angkau indak ado sajo aratinyo.
48004012	Oih sudaro-sudaro! Ambo sabana mamintak, supayo angkau bi manjadi bakcando ambo. Dek karano, ambo lah manjadi bakcando angkau pulo. Ang-kau indak mampabuwek sasuatu pun nan salah taradok ambo.
48004013	Tantu layi takana juwo lai dek angkau, apo nan manyabaukkan ambo pado mulonyo, mangko mambaritokan Injil tu kabake angkau. Tasabauk dek karano ambo dapek sakik di tubuah ambo.
48004014	Pado wakatu itu, angkau indak maraso jajok doh taradok ambo, biyapun ka-adaan tubuah ambo, marupokan cobaan nan barek taradok angkau. Angkau malah manarimo ambo, bakcando manarimo malekaik Allah, atau bakcando mana-rimo Isa Almasih sandiri.
48004015	Angkau sangaik bi basukocito pado wakatu itu. Tapi kiniko, dimanyo sukocito angkau tu? Ambo tawu, baraso pado waka-tu itu, angkau rilah mancukie incek mato angkau sandiri, sarato mamba-rikannyo kabake ambo, jikok santa-no dapek dipabuwek nan bakcando itu.
48004016	Apokoh kiniko angkau lah ma-anggauk ambo sabagai musuah, dek karano ambo manyatokan nan bana kabake angkau?
48004017	Urang-urang nan lain tu bi basu-mangaik bana mancari angkau, tapi, sagalo mukasuik inyo tu indak elok. Inyo tu hanyo niyo nak mamutuihkan ubuangan antaro angkau jo kami, su-payo angkau bi ma-ikuik-i inyo tu jo panuah sumangaik.
48004018	Batua, elok ba-sumangaik dalam sagalo parkaro nan baiak, asa layi tatauk bakcando itu, sa-rato jan hanyo jikok ambo sadang sa-mo-samo jo angkau sajo.
48004019	Oih anak-anak ambo, nan ambo kasiahi! Kiniko ambo marasokan sakik baliak dek ka-rano di angkau. Ambo marasokan sa-kik, ibaraik surang padusi nan kasa-kik-an, pado wakatu ka malayiekan anak. Ambo ka taruih maraso kasa-kik-an, jikok sipaik-sipaik Isa Almasih alun tatanam di diri angkau!
48004020	Am-bo taragak sangaik nak barado di ta-ngah-tangah angkau kiniko, supayo ambo dapek mangecek kabake ang-kau jo suwaro nan lain, dek karano, indak tantu lai apo nan ka ambo pa-buwek taradok angkau!
48004021	Sudaro-sudaro nan niyo iduik di bawah kakuwasoan paratuaran-pa-ratuaran ugamo, cubolah dangakan kecek ambo! Ambo ka ma-agiah ta-wu kabake angkau, apo nan sabana-nyo nan tatulih di Kitauk Paratuaran Musa.
48004022	Di sinan tu ado tatulih, ba-raso Ibrahim mampunyoi duwo urang anak: Mandeh dari anak nan surang, adolah surang budak, sarato mandeh dari anak nan surang lai tu, adolah surang urang nan maradeka.
48004023	Anak dari padusi nan manjadi budak, layie bakcando nan biaso, dek karano ka-inginan dari manusia. Tapi, anak dari padusi nan maradeka, layie dek kara-no dijanjikan dek Allah.
48004024	Iko bisa di-ambiak sabagai parumpamoan. Duwo urang padusi tu, adolah ibaraik duwo pajanjian: nan ciyek barasa dari Bu-kik Tursina — itulah Hajar; anak-anak-nyo dilayiekan sabagai budak.
48004025	Jadi, Hajar, itulah Bukik Tursina di tanah Arab. Inyo malambangkan kota Ye-rusalem, jo kasadonyo panduduak-nyo nan kiniko lah bi manjadi budak.
48004026	Tapi, Yerusalem nan di sarugo tu, adolah Yerusalem nan maradeka, sa-rato inyolah mandeh kito.
48004027	Dek ka-rano, di Alkitauk ado tatulih, ”Basukocitolah angkau, oih padusi nan mandua, nan indak panah malayiekan! Basukocitolah, sarato baso-rak-sorailah, oih angkau nan indak panah marasokan sakik malayiekan! Dek karano, padusi nan acok ditinggakan dek junjuangannyo, ka mandapek labiah banyak anak, daripado padusi nan iduik babawua jo junjuangannyo.”
48004028	Oih sudaro-sudaro! Angkau san-diri adolah anak-anak Allah, nan di-layiekan dek karano janji Allah; ang-kau samo jo bakcando Ishak.
48004029	Pado wakatu itu, anak nan layie manuruik ka-inginan manusia, ma-aniayo anak nan dilayiekan dek karano kahandak Roh Allah. Baitu pulo kiniko.
48004030	Tapi, apokoh nan tatulih di Alkitauk? Di si-nan tu tatulih bakcando iko: ”Usielah budak padusi tu, sarato jo anaknyo, dek karano, anak dari budak padusi tu, indak ka manjadi suwarih, samo-samo jo anak dari padusi nan mara-deka tu.”
48004031	Jadi, sudaro-sudaro, kito ko indak doh anak-anak dari surang budak padusi; kito adolah anak-anak dari padusi nan maradeka.
48005001	Kiniko kito lah maradeka, dek ka-rano Isa Almasih lah mamaradeka-kan kito! Dek karano itu, patahankan-lah kamaradekaan angkau tu, sarato jan namuah juwo lai dipabudak.
48005002	Cubolah pikiekan, jikok angkau mintak disunaikkan, itu ba-arati, Isa Almasih indak ado doh gunonyo dek angkau. Nan mangatokan ko adolah ambo sandiri, Paulus.
48005003	Sakali lai ambo mamparingekkan kabake urang nan mintak disunaikkan, baraso inyo musti wajib manjalankan kasadonyo paratua-ran ugamo!
48005004	Jikok angkau ba-usawo ba-elok jo Allah, malalui paratuaran ugamo, itu ba-arati ubuangan ang-kau jo Isa Almasih lah putuih. Jo caro nan baitu angkau iduik di luwa ling-kuangan rahmaik Allah.
48005005	Tapi nan dek kami, kami ma-arokkan, baraso jo partolongan Roh Allah, sarato bada-sarkan iman kami kabake Isa Almasih, Allah mamungkinkan kami ba-elok ba-liak jo Baliau.
48005006	Dek karano, jikok ki-to lah basatu jo Isa Almasih, parkaro ma-ikuik-i atau indak ma-ikuik-i pa-ratuaran basunaik, indak lai manja-di masalah. Nan paralu hanyolah ba-iman kabake Isa Almasih, nan iman tu nampak nyato dalam kasiah kito kabake urang lain.
48005007	Dulu angkau bajuwang jo sacaro elok! Baa mangko kiniko angkau indak lai patuah kabake kahandak Allah? Si-ya urang nan lah mambujuak angkau?
48005008	Lah musti mampabuwek nan baitu, in-dak doh Allah nan lah mamanggie ang-kau!
48005009	Bakcando kecek urang, ”Ragi nan saketek, ka mangambangkan kasado-nyo paduan”.
48005010	Biyapun baitu, nan am-bo picayo juwo lai, baraso angkau indak ka punyo pandirian lain, dek karano ki-to lah basatu jo Isa Almasih. Nan ambo yakin, baraso siapo pun juwo nan ma-ngacaukan pikieran angkau, inyo ka di-ukun dek Allah.
48005011	Tantang diri ambo, sudaro-suda-ro, baa mangko ambo taruih juwo di-musuahi, jikok ambo tatauk juwo lai mambaritokan, baraso paratuaran ba-sunaik tu paralu? Jikok ambo iyo mam-baritokan nan bakcando itu, mako, ka-ba nan ambo bawok tantang salib Isa Almasih, indak manimbuakan masalah.
48005012	Labiah elok urang-urang nan manga-caukan pikieran angkau tu, lansuang sajo kaluwa sakali dari jamaat!
48005013	Angkau lah dipanggie untuak man-jadi urang nan maradeka. Tapi, janlah mampagunokan kamaradekaan angkau tu, untuak taruih manaruih mampabu-wek apo sajo nan katuju dek angkau. Ta-pi sabaliaknyo, angkau musti samo-samo mangasiahi, sarato samo-samo mala-yani.
48005014	Kasadonyo paratuaran ugamo, ta-impun dalam parentah nan ciyek ko, ”Andaklah angkau mangasiahi sasamo manusia, bakcando angkau mangasiahi diri angkau sandiri.”
48005015	Tapi, jikok ang-kau bi gigik manggigik, sarato santuang manyantuang, mako, ingek-ingeklah, isuak angkau ka samo-samo binaso.
48005016	Mukasuik ambo bakcando iko: Pa-diyakanlah Roh Allah nan mambim-biang iduik angkau, sarato janlah iduik manuruik ka-inginan tabiyaik manusia.
48005017	Dek karano, ka-inginan manusia batantangan jo ka-inginan Roh Allah, nan ka-inginan Roh Allah, batantang-an jo ka-inginan manusia. Kaduwo-du-wonyo samo-samo balawanan, sainggo angkau indak dapek ma-ujuikkan, apo nan andak angkau pabuwek.
48005018	Tapi, jikok Roh Allah nan mamimpin ang-kau, mako, angkau indak dikuwasoi dek paratuaran ugamo.
48005019	Ka-inginan tabiyaik manusia, nya-to dalam sagalo pabuatan nan cabua, nan lato, sarato nan indak patuik;
48005020	dalam panyambahan barhalo, sa-rato jo alemu capak-capak baruak; da-lam bamusuah-musuahan, bacakak, cimburu, capek marabo, sarato ma-mantiangkan diri sandiri; silang sa-lisiah, sarato jo piyak bapiyak,
48005021	sa-rato pambingik, bamabuak-mabuak, alek baralek indak bakatantuan, sa-rato jo nan lain sabagainyo. Taradok kasadonyo tu, ambo mamparingekkan angkau kiniko, samo jo bakcando am-bo mamparingekkan angkau dulu ju-wo, baraso urang-urang nan mampa-buwek sagalo parkaro nan bakcando itu, indak ka mandapek bagian dalam Karajaan Allah.
48005022	Tapi sabaliaknyo, jikok urang-urang nan dipimpin dek Roh Allah, mako, asienyo iyolah: Inyo tu ka samo-samo mangasiahi, inyo tu bi basukoci-to, inyo tu bi mampunyoi katanangan ati, inyo tu bi saba, sarato jo baiak bu-di, inyo tu bi elok taradok urang lain, inyo tu indak bi barubah ati,
48005023	inyo tu bi randah ati, sarato tatauk bisa ma-nguwasoi diri. Indak ado doh paratua-ran ugamo nan managah sagalo par-karo nan bakcando itu.
48005024	Urang-urang nan lah manjadi miliak Isa Almasih, inyo tu lah bi mamatikan tabiyaik ma-nusianyo, sarato jo sagalo awa napa-sunyo, sarato jo sagalo ka-inginannyo.
48005025	Roh Allah lah mambarikan kabake kito iduik nan baru; dek karano itu, Baliau pulolah nan musti manguwasoi iduik kito.
48005026	Kito indak buliah doh uju, sarato jan sakik manyakik-i ati, jan bingik mambingik, antaro nan su-rang jo nan lain.
48006001	Oih sudaro-sudaro! Jikok surang urang kadapatan mampabuwek suatu doso, mako, andaklah angkau nan iduik manuruik Roh Allah, mam-bimbiang urang tu babaliak ka jalan nan bana. Tapi, angkau mampabuwek itu, musti jo sacaro lamah lambuik, sa-rato jagolah jan sampai angkau sandi-ri tadayo pulo.
48006002	Andaklah angkau sa-mo-samo mambantu, mamikua baban urang lain, supayo jo caro nan baitu, angkau mamatuahi parentah Isa Alma-sih.
48006003	Jikok surang urang manyangko dirinyo pantiang, padohal indak, urang tu mangicuah dirinyo sandiri.
48006004	Satiyok urang musti mamareso sandiri, apo-koh parangai inyo elok atau indak. Ji-kok elok, inyo buliah maraso bangga taradok parkaro itu. Tapi, indak usah inyo mambandiangkannyo jo apo nan dipabuwek dek urang lain.
48006005	Dek kara-no, satiyok-tiyok urang musti mamikua tangguang jawauknyo sandiri.
48006006	Urang nan manarimo pangajaran Isa Almasih, andaklah inyo mambagi jo gurunyo, kasadonyo nan elok nan ado dek inyo.
48006007	Janlah takicuah. Allah indak da-pek doh dipamainkan! Apo nan dita-nam, itulah nan ka dituwai.
48006008	Jikok urang mananam manuruik tabiyaik manusianyo, mako, inyo ka manuwai mauik dari tabiyaiknyo tu. Tapi, jikok inyo mananam manuruik bimbiang-an Roh Allah, mako, inyo ka manuwai iduik sajati nan kaka dari Roh Allah.
48006009	Dek karano itu, janlah kito muwak mampabuwek sagalo parkaro nan elok; dek karano, jikok kito indak baranti mampabuwek sagalo parkaro nan elok tu, mako, di suatu maso isuak kito ka manuwai asienyo.
48006010	Jadi, salamo la-yi ado kasampatan dek kito, andaklah kito babuwek baiak kabake sadonyo urang, tarutamu sakali kabake suda-ro-sudaro kito nan sa-iman.
48006011	Paratikanlah elok-elok, nan bagi-an iko, nan ambo tulihkan sandiri jo uruih nan gadang-gadang.
48006012	Urang-urang nan niyo nak manenggikan di-ri jo sagalo parkaro nan layie, inyo tu lah nan bi ba-usawo mamaso angkau ma-ikuik-i paratuaran basunaik. Ta-pi, inyo tu bi mampabuwek nan baitu, hanyo supayo inyo tu indak di-aniayo dek urang Yahudi, dek karano di sa-lib Isa Almasih.
48006013	Urang-urang nan bi ma-ikuik-i paratuaran basunaik pun, indak bi manjalankan doh paratua-ran ugamo. Tapi, inyo tu niyo ang-kau disunaikkan, supayo inyo tu da-pek mamanggakkan, baraso angkau mamatuahi paratuaran tu.
48006014	Tapi, apo pun juwo, indak niyo saketek juwo doh ambo nak mamanggakkan, sa-lain dari mamanggakkan Tuhan kito Isa Almasih, nan lah mati disalib. Ma-lah, dek karano Baliau lah mati disa-lib, mako, dunia ko indak ado lai ara-tinyo dek ambo. Nan taradok dunia ko, ambo pun sa-olah-olah lah mati.
48006015	Disunaikkan atau indak disunaik-kan, itu indak paralu doh. Nan para-lu iyolah manjadi manusia nan baru.
48006016	Taradok urang-urang nan iduik jo pandirian nan baitu, sarato baitu pu-lo taradok kasadonyo umaik Allah, ambo ma-arokkan Allah ka mamba-rikan tanang santoso, sarato jo rah-maik-Nyo.
48006017	Untuak salanjuiknyo, janlah ado juwo lai agak surang pun nan ka ma-nyusahkan ambo, dek karano, di tu-buah ambo ado tando-tando baraso ambo pangikuik Isa Almasih.
48006018	Mudah-mudahan, Tuhan kito Isa Almasih tatauk mambarakaik-i suda-ro-sudaro. Amin! Salam aromaik dari kami, Paulus
49001001	Umaik Allah di Efesus, nan indak barubah ati kabake Isa Almasih!
49001002	Ambo, Paulus, rasul Isa Almasih dek kahandak Allah, ma-arokkan, mu-dah-mudahan Allah Bapak kito, sara-to jo Tuhan Isa Almasih, manurunkan barakaik, sarato jo tanang santoso ka-bake angkau.
49001003	Tapujilah Allah, Bapak Tuhan ki-to Isa Almasih! Baliau mambarakaik-i kito jo saga-lo barakaik rohani di dalam sarugo, dek karano kito basatu jo Isa Almasih.
49001004	Sabalun dunia ko dijadikan, Allah lah mamiliah kito malalui Isa Almasih, jo mukasuik supayo kito manjadi miliak Baliau nan tasandiri, sarato indak ba-cacek di adok-an Baliau. Dek karano kasiah Allah,
49001005	mako, Baliau lah ma-nantukan talabiah dulu, baraso malalui Isa Almasih, Baliau ka ma-angkek kito manjadi anak-anak Baliau sandiri. Sa-rato iyo itulah nan niyo nak Baliau pa-buwek.
49001006	Tapujilah Allah nan mulie, dek karano malalui Anak Baliau nan tacinto, Baliau sangaik mangasiahi kito.
49001007	Dek karano, malalui kamatian Isa Almasih, kito dimaradekakan dek Allah, ba-arati Baliau lah ma-am-puni kito dari sagalo doso-doso kito.
49001008	Baliau mampabuwek nan baitu, dek karano Baliau sangaik mangasiahi kito, nan kasiah tu Baliau limpahkan kaba-ke kito, jo sacaro panuah kabijaksano-an, sarato jo pangaratian.
49001009	Manuruik kahandak Baliau sandiri, Allah ma-agiah tawu kabake kito rasiyo rancana Baliau; Baliau lah mamutuihkan, baraso rancana Baliau tu ka di-ujuik-kan malalui Isa Almasih.
49001010	Rancana tu iyolah, supayo sagalo sasuatu, bi-ya nan di sarugo atau pun nan di bu-mi, manjadi satu jo Isa Almasih nan sabagai Kapalo. Nan rancana tu ka disalasaikan dek Allah jikok lah tibo wakatunyo.
49001011	Allah mampabuwek sagalo sasu-atu manuruik ka-inginan Baliau, sarato jo kaputusan Baliau sandiri. Sajak dari samulo Baliau lah mamiliah kito, dek karano, Baliau niyo supayo kito man-jadi umaik-Nyo, dek karano basatu jo Isa Almasih.
49001012	Biyalah kito, nan par-tamu-tamu ba-arok kabake Isa Alma-sih, mamuji Allah dek karano kamuli-yaan-Nyo!
49001013	Angkau pun lah bi manjadi umaik Allah, sawakatu angkau bi mandanga ka-to-kato dari Allah, iyolah Injil nan mam-bari kasalamaiktan kabake angkau. Ang-kau bi ba-iman kabake Isa Almasih, dek karano itu Allah mambari tando miliak Nyo kabake angkau, iyolah Roh-Nyo nan lah dijanjikan-Nyo.
49001014	Roh itulah nan ja-di jaminan, baraso kito ka manarimo apo nan lah dijanjikan dek Allah kabake umaik-Nyo. Iko nan mambari kayakinan kabake kito, baraso Allah ka malapehkan umaik-Nyo. Tapujilah Allah dek karano kamuliyaan-Nyo!
49001015	Dek karano itu, sajak ambo man-danga kaba, baraso angkau bi picayo kabake Tuhan Isa Almasih, sarato ang-kau bi mangasiahi kasadonyo umaik Allah,
49001016	mako, indak anti-antinyo ambo basyukur kabake Allah, tantang diri angkau. Ambo tatauk manyabuik namo angkau pado wakatu ambo sadang ba-dowa.
49001017	Ambo sabana mamintak, supa-yo Allah Tuhan kito Isa Almasih, Bapak nan mulie, mambari Roh Baliau kabake angkau. Roh tu ka manjadikan angkau bijaksano, sarato ka manyatokan Allah kabake angkau, sainggo angkau saba-na-bana tawu jo Baliau.
49001018	Ambo sabana mamintak, supayo Allah mambukak-kan pikieran angkau, sainggo manja-di tarang; supayo angkau bi mangara-ti, apo nan dapek angkau arokkan dari Allah nan lah mamanggie angkau. Su-payo angkau buliah bi tawu pulo, ba-ralah ka malimpahnyo barakaik-bara-kaik nan baiak, nan disadiyokan dek Allah untuak umaik-Nyo;
49001019	sarato ba-ralah luwa biasonyo, Allah bakarajo jo sacaro panuah kuwaso di dalam diri ki-to urang nan ba-iman. Kuwaso Allah tu samo jo bakcando kuwaso nan luwa bi-aso,
49001020	nan dipagunokan Baliau, di kuti-ko ma-iduikkan baliak Isa Almasih dari kamatian, sarato mambarikan kabake Baliau kaduduakkan nan paliang teng-gi, samo-samo jo Allah di sarugo.
49001021	Kaduduakkan Isa Almasih tu, jauah labiah tenggi daripado kaduduakkan sa-galo pamarentah, sagalo panguwaso, sa-galo pamimpin, sagalo induak-samang induak-samang, sarato labiah tenggi, dari siapo pun juwo nan lah panah diba-ri kaduduakkan tenggi; biya nan iduik di jaman kiniko, atau pun nan iduik di ja-man nan ka tibo.
49001022	Allah manunduak-kan kasadonyo ka bawah kakuwaso-an Isa Almasih, sarato mambarikan Isa Almasih kabake jamaat, sabagai Kapa-lo dari sagalo sasuatu.
49001023	Jamaat adolah tubuah Isa Almasih, disamparonokan dek Baliau nan manyamparonokan sa-galo sasuatu, di mano pun juwo.
49002001	Dawulu angkau lah mati sacaro rohani, dek karano angkau bi badoso, sarato bi malangga sagalo paren-tah Allah.
49002002	Pado wakatu itu angkau bi ma-ikuik-i sagalo kabiasoan dunia ko; ba-arati angkau patuah kabake pa-nguwaso langik rayo, iyolah roh nan kiniko manguwasoi ati urang-urang nan indak patuah kabake Allah.
49002003	Dulu kito kasadonyo samo pulo jo urang-urang tu; kito iduik mampaturuikkan tabiyaik manusia kito, sarato mampa-buwek apo nan manyanangkan badan, sarato jo pikieran kito. Pado wakatu itu kito adolah urang-urang nan kanai bangih pulo dek Allah, samo jo bak-cando urang-urang nan lain.
49002004	Tapi, Allah nan kayo jo rahmaik, dek karano kasiah Baliau nan dalam, Baliau sangaik mangasiahi kito,
49002005	sa-inggo pado wakatu kito mati sacaro rohani, dek karano di doso-doso kito, Baliau ma-iduikkan kito baliak samo-samo jo Isa Almasih. Jadi, hanyo dek karano kabaiakkan ati Allah sajolah, mangkonyo angkau Baliau salamaik-kan.
49002006	Dek karano kito basatu jo Isa Almasih, Allah ma-iduikkan kito ba-liak samo-samo jo Baliau, supayo kito mamarentah pulo samo-samo jo Baliau di dalam sarugo.
49002007	Allah mampabuwek nan baitu, supayo di jaman nan ka ti-bo, manusia dapek maliyek baralah ka dalamnyo kasiah Allah. Kasiah tu dinyatokan dek Allah malalui kabai-akkan ati Baliau kabake kito, jo pa-rantaroan Isa Almasih.
49002008	-
49002009	Allah ma-ngasiahi angkau, itu sabauknyo Baliau manyalamaikkan angkau, dek karano angkau ba-iman kabake Isa Almasih. Kasalamaiktan angkau tu, indak doh asie usawo angkau sandiri. Itu adolah pambarian Allah. Jadi, indak surang juwo doh urang nan ka dapek basi-bondek tantang parkaro itu.
49002010	Kito adolah buatan Allah, sarato malalui Isa Almasih, Allah mambantuak ki-to, supayo kito mampabuwek sagalo parkaro nan elok, nan lah Baliau pa-siyaukkan untuak kito.
49002011	Oih sudaro-sudaro nan indak urang Yahudi! Kana-ilah ka-adaan angkau pado wakatu dulu: Angkau dinamokan ”urang nan indak basu-naik”, dek urang Yahudi nan manga-ku dirinyo lah basunaik, (mukasuik-nyo iyolah, nan lah mandapek tando nan dibuwek dek manusia di tubuah inyo tu).
49002012	Pado wakatu itu angkau alun lai basatu jo Isa Almasih, ang-kau adolah urang asiang, nan indak tamasuak umaik piliahan Allah. Ang-kau indak tamasuak doh dalam pajan-jian nan dibuwek dek Allah jo umaik-Nyo. Angkau iduik di dunia ko, indak ado nan di-arokkan, sarato indak ba Tuhan Allah.
49002013	Tapi kiniko, dek kara-no angkau lah basatu jo Isa Almasih, angkau nan dulunyo jauah, lah didakekkan dek kamatian Isa Almasih.
49002014	Dek karano, Isa Almasih sandiri ado-lah pandamai kito. Baliau mampasa-tukan urang-urang Yahudi, sarato jo urang-urang nan indak urang Yahu-di, manjadi suatu banso. Tembok pam-bateh antaro urang-urang tu, iyolah pamusuahan, lah diruntuahi dek Isa Almasih, jo sacaro mangarobankan di-ri Baliau sandiri.
49002015	Paratuaran ugamo Yahudi, sarato jo sagalo parentahnyo, sarato jo sagalo paratuarannyo, lah di-apuih dek Isa Almasih, supayo du-wo banso tu manjadi satu banso ma-nusia baru, nan basatu jo Baliau. Jo caro itulah Isa Almasih mambuwek padamaian.
49002016	Dek kamatian Baliau disalib, Isa Almasih mampasatukan duwo banso tu, sarato lah mampada-maikan inyo tu jo Allah, sainggo abih-lah pamusuahan tu.
49002017	Itu sabauknyo Isa Almasih datang, untuak mamba-ritokan Injil tantang pandamaian tu kabake angkau; biya kabake angkau nan indak urang Yahudi, nan dulu-nyo jauah dari Allah, atau pun kaba-ke urang Yahudi nan dakek kabake Allah.
49002018	Jo parantaroan Isa Almasih, kito kasadonyo — biya urang Yahudi, atau pun nan indak urang Yahudi — dek Roh Allah nan Satu, kito dapek mandakek-i Allah Bapak.
49002019	Dek karano itu, angkau indak doh lai tamasuak urang asiang, atau urang luwa. Kiniko angkau adolah sa-mo-samo anggota umaik Allah. Ang-kau adolah anggota-anggota kaluarga Allah.
49002020	Angkau pun dibangun di ateh dasar nan dilatakkan dek rasul-rasul, sarato dek nabi-nabi, nan Isa Almasih sabagai batu nan tarutamu.
49002021	Baliau-lah nan manyusun kaciyek-annyo ba-ngunan tu, manjadi Baithullah nan sa-ngajo untuak Tuhan.
49002022	Dek karano iduik basatu jo Isa Almasih, angkau sadang dibangun pulo samo-samo jo urang-urang nan lain, manjadi sabu-wah rumah untuak Allah; di sinan tu Allah manatauk jo Roh-Nyo.
49003001	Itu sabauknyo ambo, Paulus, di-pinjarokan dek karano Isa Alma-sih, untuak kaparaluan angkau nan in-dak urang Yahudi.
49003002	Tantu angkau lah bi mandanga, baraso Allah dek kara-no kabaiakkan ati Baliau, lah mam-barikan tugeh ko kabake ambo, ka-rano dek kaparaluan angkau.
49003003	Allah mambukakkan rasiyo rancana Baliau, sarato ma-agiah tawu kabake ambo. (Tantang parkaro iko, lah ambo tu-lihkan sabalunnyo jo sacaro singkek,
49003004	nan jikok angkau mambaconyo, ang-kau ka mamahami rasiyo tantang Isa Almasih, bakcando ambo mamaham-inyo.)
49003005	Dulu rasiyo tu indak panah doh dibukakkan kabake manusia, ta-pi, kiniko Roh Allah lah manyatokan-nyo kabake rasul-rasul, sarato kaba-ke nabi-nabi-Nyo.
49003006	Rasiyo tu iyolah: Baraso malalui Injil tu, urang nan in-dak urang Yahudi, sato marasokan ba-rakaik-barakaik Allah, nan dulu hanyo disadiyokan untuak urang Yahudi. Urang-urang nan indak urang Yahu-di, lah manjadi angguato dari tubuah nan samo, sarato sato manarimo, apo nan lah dijanjikan dek Allah, malalui Isa Almasih.
49003007	Allah mambarikan kabake ambo pambarian — iyolah tugeh — untuak mambaritokan Injil tu. Ambo mana-rimo pambarian tu, malalui kuwaso Allah nan bakarajo di dalam diri am-bo.
49003008	Di antaro kasadonyo umaik Allah, ambolah urang nan paliang ino. Ta-pi, Allah mambarikan kabake ambo kamampuan nan bakcando iko: iyo-lah tugeh untuak mambaritokan Injil tantang kakayoan Isa Almasih, nan in-dak ado abih-abihnyo, kabake urang-urang nan indak urang Yahudi;
49003009	baitu pulo, supayo malalui ambo kasado-nyo urang bi tawu, baa caro Allah, Nan Manjadikan sakalian alam nan ko, ma-ujuikkan rancana Baliau, nan sajak dari jaman sa-isuak dirasiyokan kabake dunia.
49003010	Mukasuik Allah iyo-lah, supayo kiniko malalui jamaat, ka-sadonyo nan mamacik kakuwasoan di awang-awang, mangatawui kabijaksa-noan Allah dalam sagalo macam ban-tuaknyo.
49003011	Allah mampabuwek nan baitu, sasuwai jo rancana-Nyo nan kaka, nan di-ujuikkan-Nyo jo paran-taroan Isa Almasih Tuhan kito.
49003012	Jo iman kabake Isa Almasih, sarato dek karano basatu jo Baliau, kito dibari hak untuak mandakek-i Allah, jo sa-caro panuah kayakinan.
49003013	Dek ka-rano itu, pintak ambo iyolah: janlah kuwatir tantang apo nan ambo tang-guangkan dek karano di angkau. Dek karano, kasadonyo tu adolah untuak kabaiakkan angkau.
49003014	Itulah sabauknyo ambo sujuik di adok-an Allah Bapak.
49003015	Dari Baliau-lah satiyok kaluarga nan di sarugo, sarato jo nan di bumi, manarimo sipaik Baliau nan tasandiri.
49003016	Ambo badowa, mudah-mudahan Allah nan sangaik mulie, bamurah ati untuak manguwaikkan batin angkau jo ku-waso Roh Baliau.
49003017	Mudah-mudah-an, dek karano angkau ba-iman ka-bake Isa Almasih, mako, Isa Almasih manatauk di dalam ati angkau, saing-go iduik angkau didasarkan jo kasiah, sarato dikuwasoi dek kasiah.
49003018	Ambo badowa, mudah-mudahan samo-samo jo umaik Allah, angkau dapek mama-hami baralah ka lawehnyo, baralah ka panjangnyo, baralah ka tengginyo, sa-rato baralah ka dalamnyo kasiah Isa Almasih,
49003019	nan indak ka bisa doh di-pahami sadalam-dalamnyo jo aka ma-nusia. Mudah-mudahan angkau ta-wu jo kasiah Isa Almasih tu, sainggo iduik angkau panuah jo sipaik Allah nan samparono.
49003020	Jo kuwaso Allah nan gigiah ba-karajo di dalam diri kito, Allah da-pek mampabuwek nan jauah labiah banyak, daripado apo nan dapek ki-to mintak, atau nan kito pikiekan.
49003021	Andaknyo Allah dimuliekan mala-lui Isa Almasih di dalam jamaat sun-duik-basunduik. Tapujilah Allah un-tuak salamo-lamonyo! Amin!
49004001	Itu sabauknyo ambo — surang urang tahanan, nan ditahan dek karano malayani Tuhan — sabana ma-mintak kabake angkau: iduiklah sasu-wai jo kaduduakkan angkau, sabagai urang nan lah dipanggie dek Allah.
49004002	Andaklah angkau tatauk randah ati, lamah lambuik, sarato panyaba. Pa-liyekkanlah kasiah angkau, jo sacaro samo-samo bantu mambantu.
49004003	Ba-usawolah sungguah-sungguah untuak iduik jo sacaro damai, supayo kasatuan nan dipabuwek dek Roh Allah tatauk tapaliaro.
49004004	Hanyo ado satu tubuah, sa-rato satu Roh. Baitu pulo angkau di-panggie, untuak samo-samo ciyek nan di arokkan.
49004005	Hanyo ado satu Tuhan, satu iman, satu parmandian,
49004006	sarato satu Allah, nan manjadi Bapak kasa-donyo urang. Baliau-lah Tuhan saka-lian alam, nan bakarajo malalui ka-sadonyo, sarato bakuwaso di dalam kasadonyo.
49004007	Satiyok-tiyok kito manarimo suatu pambarian, manuruik apo nan diba-rikan dek Isa Almasih.
49004008	Di Alkitauk tatulih, ”Kutiko Baliau nayiak ka tampaik nan paliang tenggi, Baliau mambawok banyak tawanan; nan Baliau mambari pam-barian-pambarian kabake manusia.”
49004009	Dek karano, jikok dikatokan ”Baliau nayiak” ba-arati Baliau mulo-mulo lah turun, sampai ka tampaik nan saran-dah-randahnyo di bumi ko.
49004010	Sarato Baliau nan lah turun tu, Baliau pulolah nan lah nayiak, sampai ka tampaik nan jauah labiah tenggi dari sagalo langik, sainggo kaciyek-annyo alam nan ko panuah jo kahadiran Baliau.
49004011	Baliau-lah nan ”mambari pamba-rian-pambarian kabake manusia"; sabagian Baliau angkek manjadi rasul, nan lain manjadi nabi; nan lainnyo lai manjadi pambarito Injil, nan lainnyo pulo Baliau angkek manjadi guru-guru, sarato jo pamaliaro jamaat.
49004012	Baliau mampabuwek nan baitu, supayo umaik Allah dilangkok-i sapanuahnyo un-tuak dapek malayani Tuhan, sarato mambangun tubuah Isa Almasih.
49004013	Jo caro nan baitu, kasadonyo ki-to manjadi satu dek iman nan samo, sarato jo pangaratian nan samo tan-tang Anak Allah. Sarato kito manjadi urang-urang nan lah gadang, nan ma-kin lamo makin batambah samparono bakcando Isa Almasih.
49004014	Mako, kito indak lai bakcando paja-paja ketek, nan ta-ombang-ambiang, sarato tabawok kian kumari dek alieran babagai-bagai pangajaran, dari urang-urang nan indak luruih. Inyo tu bi manyasekkan urang jo tipu-dayonyo.
49004015	Tapi, nan kito indak! Kito musti manyatokan sagalo parkaro nan bana, jo ati nan panuah kasiah, sainggo dalam sagalo parkaro, kito makin lamo makin man-jadi samparono bakcando Isa Almasih, nan manjadi Kapalo kito.
49004016	Di bawah pimpinan Isa Almasih, kasadonyo ang-guato tubuah tu tasusun rancak, sarato samo-samo di-ubuangkan dek satiyok ruweh-ruwehnyo. Nan jikok tiyok-tiyok angguato tu bakarajo bakcando nan samustinyo, mako, kaciyek-annyo tu-buah tu ka batambah gadang, sarato kuwaik malalui kasiah.
49004017	Dek karano itu, di dalam namo Tuhan, ikolah nan ka ambo katokan, sarato nan ka ambo jalehkan: janlah iduik bakcando urang-urang nan in-dak ba Tuhan Allah, sarato janlah ma-mikiekan nan indak-indak.
49004018	Pikie-ran urang-urang tu lah buto. Inyo tu indak bi tawu iduik nan dibari dek Allah, dek karano, inyo tu indak bi mampunyoi sabuwah alah juwo pa-ngatawuan tantang Allah. Mangko-nyo inyo tu bakcando itu, dek karano inyo tu bi kareh kapalo.
49004019	Inyo tu in-dak lai mampunyoi raso malu, saing-go inyo tu bi mampaturuikkan saga-lo awa napasu, sarato jo iduik cabua sasuko ati.
49004020	Tapi, nan angkau indak doh baitu. Angkau lah bi baraja un-tuak tawu jo Isa Almasih.
49004021	Angkau lah bi mandanga tantang Baliau! Nan sabagai pangikuik-pangikuik Baliau, angkau lah di-aja pulo tantang sipaik-sipaik Allah, nan ado di diri Baliau!
49004022	Dek karano itu, buwanglah tabiyaik lamo, sarato jo caro iduik nan lamo tu, nan sadang marusak jo sagalo na-pasu nan manyasekkan.
49004023	Andaklah ati sarato jo pikieran angkau tu, dipabarui kasadonyo.
49004024	Andaklah ang-kau iduik sabagai manusia baru, nan dijadikan manuruik gambaran Allah; iyolah, jo tabiyaik nan bana, nan lu-ruih, sarato jo nan suci.
49004025	Dek karano itu, oih sudaro-sudaro kasadonyo, jan lai bi baduto. Samo-sa-mo luruih ati lah dalam iduik ko, dek karano, kito kasadonyo adolah samo-samo angguato tubuah Isa Almasih.
49004026	Jikok angkau bangih, janlah dipa-diyakan bangih tu nan manyabaukkan angkau badoso. Janlah bangih sapan-jang ari,
49004027	supayo Ubilih jan manda-pek kasampatan.
49004028	Urang nan biaso mancilok, musti baranti mancilok. Inyo musti bakarajo, supayo mandapek na-pakah untuak iduik, jo sacaro nan lu-ruih, sarato dapek manolong urang nan bakakurangan.
49004029	Jikok angkau mangecek, janlah mamakai kato-ka-to nan kumuah. Pagunokanlah kato-kato nan mambangun, sarato nan ma-nolong kabake urang lain. Kato-kato nan bakcando itu, ka mandatangkan kabaiakkan kabake urang-urang nan mandanganyo.
49004030	Janlah ma-ibokan ati Roh Allah. Angkau lah dimaterai-kan jo Roh, manjadi miliak Allah. Roh tu pulo marupokan jaminan, baraso Ari Panyalamaiktan ka datang untuak angkau.
49004031	Abihilah sagalo raso sakik ati, dandam sarato jo bangih. Jan ma-ariak-ariak, sarato jan mancacek-cacek. Jan lai ado raso banci, atau parasaan lain nan samo jo itu.
49004032	Tapi musti sa-baliaknyo, andaklah angkau elok ati, sarato samo-samo ibo ma-ibo-i, sara-to samo-samo mambari maoh, samo jo bakcando Allah pun lah ma-ampuni angkau malalui Isa Almasih.
49005001	Angkau adolah anak-anak Allah nan Baliau kasiahi, dek karano itu, angkau musti ba-usawo ma-ikuik-i tuladan Allah.
49005002	Andaknyo iduik angkau mampunyoi kasiah, bakcando Isa Almasih pun lah mangasiahi kito. Ba-liau mangarobankan diri Baliau untuak kito, sabagai karoban pasambahan nan arun, sarato nan manyanangkan ati Allah.
49005003	Angkau adolah umaik Allah. Dek karano itu, sagalo pabuatan nan ca-bua, sarato nan indak bataratik, atau pun nan cangok, indak patuik ado di tangah-tangah angkau. Jan sampai ado alasan dek urang lain, untuak ma-ngatokan baraso angkau mampabu-wek sagalo parkaro nan bakcando itu.
49005004	Indak patuik pulo dek angkau ma-ngatokan kato-kato nan kumuah, nan cabua, sarato nan indak patuik. Tapi musti sabaliaknyo, andaklah angkau mangucaukkan syukur kabake Allah.
49005005	Paratikanlah elok-elok: urang nan baparangai cabua, atau indak bata-ratik, atau nan cangok (parangai nan bakcando itu, samo sajo jo manyam-bah barhalo), urang tu indak ka da-pek doh manjadi anggota umaik nan diparentahi dek Isa Almasih, sarato dek Allah.
49005006	Janlah angkau takicuah dek ke-cek-kecek nan indak ado arati. Dek karano, sagalo parkaro nan bakcan-do itulah nan manimbuakan bangih Allah, taradok urang-urang nan indak patuah kabake Baliau.
49005007	Jadi, janlah ba-ubuangan saketek juwo, jo urang-urang nan bakcando itu.
49005008	Dulu, ang-kau sandiri barado di nan kalam. Kini-ko angkau lah manjadi umaik Tuhan, jadi angkau barado di nan tarang. Dek karano itu, angkau musti iduik di da-lam tarang.
49005009	Dek karano, dari nan ta-rang tu lah tabik sagalo rupo pabu-atan nan baiak, adie sarato jo tuluih di pandangan Allah.
49005010	Ba-usawolah un-tuak mancari tawu, apo nan manya-nangkan ati Tuhan.
49005011	Jan dipabuwek sagalo pabuatan nan indak baguno, nan dipabuwek dek urang-urang nan iduik di nan kalam. Tapi musti saba-liaknyo, andaklah angkau mambukak-kan sagalo parkaro nan bakcando itu.
49005012	Dek karano, sagalo parkaro nan di-pabuwek dek urang-urang tu jo sacaro ba-andok-andokkan, untuak disabuik sajo lah mambuwek malu.)
49005013	Sagalo sasuatu nan disigi jo nan tarang, ka kaliyatan jaleh sangaik.
49005014	Dek kara-no, kasadonyo nan dapek diliyek jo sacaro nan jaleh, adolah tarang. Itu-lah sabauknyo dikatokan, ”Jagolah, oih angkau nan lalok, sarato iduiklah baliak dari kamatian! Isa Almasih ka bacahayo taradok angkau.”
49005015	Dek karano itu, paratikanlah elok-elok caro iduik angkau. Jan iduik bak-cando urang-urang pandie; tapi, iduik-lah bakcando urang-urang pandai.
49005016	Pagunokanlah sa-elok-eloknyo, sa-tiyok kasampatan nan ado dek angkau, dek karano maso kiniko adolah maso-maso nan jahek.
49005017	Jan pandie, tapi sa-lidiak-ilah apo nan kahandak Tuhan.
49005018	Janlah angkau mabuak dek ang-gur, dek karano itu ka marusakkan angkau. Tapi sabaliaknyo, andaklah angkau dikuwasoi dek Roh Allah.
49005019	Pa-gunokanlah kato-kato dari kitauk Za-bur, dari lagu puji-pujian, sarato dari dendangan rohani, dalam satiyok ang-kau bakato-kato. Andaklah angkau jo ati nan basukocito mandendangkan pu-ji-pujian kabake Tuhan.
49005020	Tatauklah basyukur, sarato tantang apo pun ju-wo, andaklah angkau basyukur kabake Allah Bapak, dalam namo Isa Almasih Tuhan kito.
49005021	Untuak ma-aromaik-i Isa Almasih, andaklah angkau samo-samo tunduak nan surang kabake nan lain.
49005022	Nan bini, tunduaklah kabake jun-juangan angkau, samo jo bakcando tunduak kabake Tuhan.
49005023	Dek karano, junjuangan adolah kapalo taradok bi-ninyo, samo jo bakcando Isa Almasih pun manjadi Kapalo taradok jamaat, sarato Baliau sandiri pulolah Rajo Pa-nyalamaik, untuak jamaat nan manja-di tubuah Baliau.
49005024	Samo jo bakcando jamaat tunduak kabake Isa Almasih, baitu pulolah, bini dalam sagalo par-karo musti tunduak kabake junjuang-annyo.
49005025	Oih angkau nan manjadi junjuang-an, kasiahilah bini angkau, samo jo bakcando Isa Almasih mangasiahi ja-maat, sarato nan mangarobankan diri Baliau untuak jamaat tu.
49005026	Isa Almasih mampabuwek nan baitu, supayo Ba-liau dapek mambarasiahkan jamaat tu jo ajaran Baliau, sarato malalui ayie parmandian, supayo kamudian Baliau dapek manyarahkannyo kabake Allah.
49005027	Jo caro nan baitu, Isa Almasih mam-buwek jamaat tu dapek tagak jo sa-caro nan mulie, sarato jo nan suci di adok-an Baliau, indak tarago bacacek, atau indak baparinggo saketek juwo.
49005028	Baitu pulolah nan junjuangan, inyo musti mangasiahi bininyo, bakcando inyo mangasiahi tubuahnyo sandiri. Urang nan mangasiahi bininyo, ba-arati inyo mangasiahi dirinyo sandi-ri.
49005029	Indak ado doh urang nan jajok jo tubuahnyo sandiri. Tapi sabaliak-nyo, malah inyo paliaro, sarato inyo jago, samo jo bakcando Isa Almasih mamaliaro jamaat-Nyo.
49005030	Kito lah ta-wu itu, dek karano kito adolah ang-guato-angguato tubuah Isa Almasih.)
49005031	Di Alkitauk ado tatulih, ”Dek kara-no itu, surang laki-laki ka maningga-kan apaknyo sarato jo mandehnyo, untuak basatu jo bininyo, mako kadu-wonyo ka manjadi satu.”
49005032	Ayaik nan disabuikkan ko, manganduang arati nan dalam. Nan ambo mukasuikkan iyolah, ubuangan antaro Isa Almasih jo jamaat.
49005033	Tapi, ayaik ko ado pulo ubuangannyo jo angkau: Andaklah sa-tiyok junjuangan mangasiahi bininyo, bakcando inyo mangasiahi dirinyo san-diri, baitu pulo, andaklah satiyok bini ma-aromaik-i junjuangannyo.
49006001	Oih anak-anak! Sabagai pangikuik Isa Almasih, patuahilah urang ga-ek kalian, dek karano itulah nan musti dipabuwek.
49006002	”Aromaik-ilah apak ka-lian, sarato jo mandeh kalian” adolah parentah nan partamu dari Allah sa-rato jo janji,
49006003	iyolah: ”Supayo kalian basukocito, sarato panjang umua ka-lian di muko bumi”.
49006004	Oih sudaro-sudaro nan manjadi apak! Janlah manimbuakan bangih di ati anak-anak angkau. Tapi saba-liaknyo, gadangkanlah inyo tu jo pa-ngajaran Tuhan, sarato ajalah baso-pan santun.
49006005	Oih sudaro-sudaro nan manjadi budak! Patuahilah parentah induak samang angkau nan di dunia ko. Pa-buweklah itu jo raso aromaik, sarato jo patuah, sarato jo sacaro sungguah-sungguah, sa-olah-olah angkau ma-ngarajokannyo untuak Isa Almasih.
49006006	Janlah mampabuwek nan baitu ha-nyo pado wakatu angkau sadang dija-go-i, dek karano nak mandapek pujian dari manusia. Tapi, andaklah angkau mangarajokannyo sabagai budak Isa Almasih, nan sadang ma-ikuik-i ka-handak Allah jo sapanuah ati.
49006007	Karajo nan angkau karajokan sabagai budak tu, andaklah angkau karajokan jo ati nan basukocito, sa-olah-olah Tuhan-lah nan angkau layani, sarato indak doh hanyo manusia.
49006008	Kana-ilah, bara-so satiyok urang, biya budak atau pun urang maradeka, ka manarimo bala-san dari Tuhan, untuak sagalo parka-ro elok nan inyo pabuwek.
49006009	Oih sudaro-sudaro, nan manjadi in-duak samang! Andaklah angkau basi-kauk baitu pulo taradok budak-budak angkau. Jan ado kato-kato nan ma-an-cam. Kana-ilah, baraso angkau, sarato jo budak-budak angkau tu, samo-sa-mo ciyek induak samang, iyolah Tuhan nan di sarugo. Baliau indak mampa-lain-lainkan urang.
49006010	Akienyo, andaklah angkau man-jadi kuwaik, jo kakuatan nan angkau dapekkan dari kuwaso Tuhan, dek ka-rano angkau basatu jo Baliau.
49006011	Pagu-nokanlah kasadonyo pakakeh parang, nan dibarikan dek Allah kabake ang-kau, supayo angkau dapek batahan ma-lawan aka ciluah dari Ubilih.
49006012	Dek karano, kito baparang indak doh ma-lawan manusia, tapi, malawan kakuat-an sagalo setan-setan nan manguwasoi jaman nan jahek ko. Kito malawan ka-kuatan roh-roh jahek, nan manguwa-soi awang-awang.
49006013	Dek karano itu, nan kiniko, pagunokanlah kasadonyo pakakeh parang nan dari Allah, supa-yo di ari nan jahek angkau bisa mala-wan sagalo sarangan musuah. Supa-yo sasudah angkau bajuwang sampai ka akie, nan angkau tatauk indak ka takalahkan.
49006014	Andaklah angkau basiyauk sadiyo. Ba-ikek-pingganglah jo kabanaran, sa-rato kanakkanlah ka-adielan, ka gan-ti baju basi dek angkau.
49006015	Andaklah sukolillah untuak mambaritokan In-jil, nan mambawok tanang santoso, ka ganti tarompa dek angkau.
49006016	Satiyok wakatu, pagunokanlah iman kabake Tuhan, sabagai sinjato panangkih; jo iman tu, angkau dapek mamadamkan kasadonyo anak panah barapi dari si jahek.
49006017	Ambiaklah kasalamaiktan ka ganti topi baja, sarato pagunokan-lah kato-kato Allah, ka ganti padang dari Roh Allah.
49006018	Karajokanlah kasadonyo tu sambia badowa, untuak mintak partolongan dari Allah. Di sa-tiyok kasampatan badowalah manu-ruik pimpinan Roh Allah. Andaklah angkau tatauk basiyauk sadiyo, sara-to jan manyarah. Taruihlah badowa untuak kasadonyo umaik Allah.
49006019	Sa-rato badowa pulolah untuak ambo, supayo pado wakatu ambo mange-cek, Allah mambarikan kabake am-bo kato-kato nan tapek. Supayo am-bo barani mambaritokan rasiyo Injil tu.
49006020	Dek karano di Injil tu lah, am-bo manjadi surang utusan, nan kini-ko sadang di dalam pinjaro. Badowa-lah, supayo ambo barani mangecek tantang Injil itu, sarato baa samusti-nyo ambo mambaritokannyo.
49006021	Tikhikus, sudaro kito, sarato pa-layan nan indak barubah ati dalam malayani Tuhan, ka ma-agiah tawu kabake angkau, sagalo sasuatu tan-tang diri ambo, supayo angkau bi ta-wu ka-adaan ambo, sarato jo kara-jo ambo.
49006022	Itulah sabauknyo ambo ma-utuih inyo kabake angkau, untuak ma-agiah tawu ka-adaan kami kaba-ke angkau kasadonyo, supayo dapek mansukocitokan ati angkau.
49006023	Mudah-mudahan Allah Bapak, sa-rato jo Tuhan Isa Almasih, mamungkin-kan kasadonyo jamaat untuak basatu, sarato samo-samo mangasiahi, sarato tatauk ba-iman kabake Isa Almasih.
49006024	Mudah-mudahan, Allah mambara-kaik-i kasadonyo angkau nan manga-siahi Tuhan kito Isa Almasih, jo kasiah nan tatauk banyalo-nyalo. Salam aromaik dari kami, Paulus
50001001	Sudaro-sudaro kasadonyo umaik Allah nan tingga di Filipi, sarato nan lah basatu jo Isa Almasih. Sara-to jo sudaro-sudaro pamimpin, sara-to jo pambantu jamaat! Ambo, Paulus, samo-samo jo Timo-tius, pisuruah-pisuruah Isa Almasih,
50001002	ma-arokkan mudah-mudahan Allah Bapak kito, sarato jo Tuhan Isa Almasih mambari barakaik, sarato jo tanang santoso kabake angkau.
50001003	Satiyok kali ambo mangana ang-kau, ambo basyukur kabake Allah.
50001004	Satiyok kali ambo mandowakan ang-kau kasadonyo, ambo badowa jo suko-cito.
50001005	Ambo basyukur kabake Allah, dek karano sajak dari ari partamu sampai kiniko, angkau lah mambantu ambo untuak mambaritokan Injil nan dari Allah.
50001006	Allah sandiri nan mamu-loi karajo nan baiak tu di antaro ang-kau, nan ambo yakin Baliau ka mana-ruihkan karajo tu sampai ka akienyo, sampai Isa Almasih tibo isuak.
50001007	Ba-tua, sapatuiknyolah ambo mampu-nyoi parasaan nan bakcando itu ta-radok angkau, dek karano angkau kasadonyo tatauk dakek di ati ambo. Sarato dek karano angkau sato samo-samo jo ambo, manarimo pambarian nan dibarikan dek Allah kabake am-bo; biya kiniko samantaro ambo di dalam pinjaro, atau pun pado wakatu ambo barado di luwa, untuak mambe-la, sarato jo mampatahankan Injil tu.
50001008	Allah tawu, baraso ambo taragak sa-ngaik jo angkau, jo parasaan taragak nan dari Isa Almasih sandiri.
50001009	Ikolah dowa ambo untuak ang-kau: mudah-mudahan angkau sama-kin mangasiahi Allah, sarato sama-kin samo-samo mangasiahi di antaro angkau, sarato taruih batambah da-lam pangatawuan nan bana, sarato jo pandangan nan bijaksano.
50001010	Jo ca-ro nan baitu, angkau tawu mamiliah apo nan paliang elok, sarato iduik angkau ka barasiah dari sagalo ca-cek, atau dari sagalo tuduahan apo pun juwo, di kutiko Isa Almasih tibo isuak.
50001011	Iduik angkau ka malimpah jo pabuatan nan sabana-bana elok, nan hanyo dapek di-asiekan dek Isa Almasih sandiri; mako, Allah ka di-muliekan sarato dipuji-puji.
50001012	Ambo niyo supayo angkau bi ma-ngatawui, baraso sagalo parkaro nan lah tajadi taradok diri ambo, malah manyabaukkan labiah banyak urang bi mandanga, sarato bi picayo kaba-ke Injil tu.
50001013	Sainggo kasadonyo pa-ngawal istano, sarato jo urang-urang lainnyo di kota ko, lah bi tawu baraso ambo dipinjarokan dek karano am-bo malayani Isa Almasih.
50001014	Dek ka-rano ambo nan dipinjarokan ko, lah manyabaukkan banyak dari urang-urang Kristen nan di kota ko, batam-bah labiah yakin lai kabake Tuhan, sainggo inyo tu makin barani, sarato indak maraso takuik untuak manga-bakan kato-kato Allah.
50001015	Batua ado babarapo urang di an-taro inyo tu, nan mambaritokan Isa Almasih dek karano bingik, sara-to niyo batangka, tapi, nan lainnyo mambaritokan Isa Almasih, dek ka-rano mampunyoi mukasuik nan elok.
50001016	Urang-urang ko mangarajokannyo dek karano inyo tu bi mangasiahi Allah, sarato jo mangasiahi ambo, dek karano inyo tu lah bi tawu, ba-raso Allah lah manugehkan ambo un-tuak manyatokan baraso Injil tu ba-tua.
50001017	Tapi, urang lain mambaritokan Isa Almasih, jo mukasuik nan indak elok; inyo tu mambaritokan untuak kapantiangan dirinyo sandiri. Jo sa-caro nan baitu, mukasuiknyo iyolah, supayo dapek mambuwek ambo ba-tambah seso dalam pinjaro.
50001018	Tapi, biyalah, indak baa doh! Dek karano, baa pun juwo nan dipabuwek dek urang, biya itu dikarajokan jo ni-yaik nan suci, atau pun jo mukasuik nan indak elok, tapi nan Isa Almasih kan dibaritokan juwo; jadi, nan am-bo suko. Nan ambo ka tatauk maraso nan bakcando itu,
50001019	dek karano am-bo tawu, baraso jo dowa-dowa ang-kau, sarato jo bantuan dari Roh Isa Almasih, nan ambo ka dilapehkan.
50001020	Nan sangaik ambo inginkan, sara-to nan sangaik ambo arokkan, iyolah, supayo ambo indak tagurajai dalam tugeh ambo. Sabaliaknyo ambo ma-arokkan, supayo di satiyok wakatu, tarutamu sakali kiniko, ambo dapek basikauk barani, sainggo jo sapanuah jiwa, sarato jo tubuah ambo, — biya ambo iduik atau pun mati — nan Isa Almasih tatauk dimuliekan
50001021	Dek karano, tujuan iduik ambo hanyolah Isa Almasih! Nan dek ambo, mati tu adolah ka-untuangan.
50001022	Tapi, jikok jo iduik di dunia ko, ambo dapek ma-ngarajokan karajo nan labiah bagu-no, mako, indak tantu lai nama nan ka ambo piliah.
50001023	Ambo di-elo dari duwo piyak. Ambo niyo sangaik nak maninggakan dunia ko, untuak payi manatauk samo-samo jo Isa Almasih, dek karano itulah nan paliang elok;
50001024	tapi, dek karano untuak kaparaluan angkau, mako, labiah elok lai ji-kok ambo tatauk tingga di dunia ko.
50001025	Ambo yakin jo nan itu. Itu sabauk-nyo mangko ambo tawu, baraso am-bo ka tatauk tingga samo jo angkau kasadonyo, supayo dapek manolong angkau manjadi samakin kuwaik, sa-rato samakin basukocito dalam iman kabake Tuhan.
50001026	Dek karano itu, ji-kok isuak ambo babaliak kabake ang-kau, angkau nan lah basatu jo Isa Almasih, ka mampunyoi labiah ba-nyak lai alasan untuak maraso bang-ga taradok diri ambo.
50001027	Dek karano itu, nan paralu kini-ko iyolah, baraso iduik angkau tu layi sasuwai jo apo nan dituntuik dek In-jil tantang Isa Almasih tu. Jo caro nan baitu, antah ambo layi dapek basuwo jo angkau, atau indak, tapi, ambo ka mandanga, baraso angkau taguah ba-satu, sarato bajuwang basamo-samo, hanyo untuak satu mukasuik, sarato satu ka-inginan; iyolah untuak iman nan sasuwai jo Injil nan dari Allah tu.
50001028	Andaklah angkau tatauk barani; jan takuik taradok urang nan mala-wan angkau. Dek inyo tu kasadonyo tu adolah tando kabinasoan, tapi, nan dek angkau tando kasalamaiktan, nan itu datangnyo dari Allah.
50001029	Dek kara-no, Allah lah mambarikan pambarian kabake angkau, indak doh hanyo un-tuak ba-iman kabake Isa Almasih sajo, tapi, sato sansaro untuak Isa Almasih iyo pulo.
50001030	Kiniko angkau sato pu-lo samo jo ambo, dalam pajuwangan nan samo; iyolah, apo nan dulu ambo pajuwangkan, nan lah panah angkau liyek, nan sampai kiniko tatauk juwo lai ambo pajuwangkan, bakcando nan lah angkau danga kiniko.
50002001	Angkau bi kuwaik, dek karano angkau basatu jo Isa Almasih. Nan angkau bi tahibur dek karano Isa Al-masih mangasiahi angkau! Angkau di-bimbiang dek Roh Allah, nan angkau samo-samo mangasiahi, sarato samo-samo maraso ibo di antaro angkau.
50002002	Dek karano itu, cubolah angkau sa-bana-bana manyanangkan ati ambo jo sagalo parkaro nan bakcando iko: Iduiklah sa-ati jo kasiah nan samo, jo pikieran nan samo, sarato jo tujuan nan samo pulo.
50002003	Janlah mangarajokan sasuatu, dek karano hanyo kaparalu-an diri sorang, atau untuak maneng-gikan diri. Sabaliaknyo, andaklah sati-yok-tiyok angkau jo sacaro randah ati, ma-anggauk urang lain labiah elok da-ri diri sandiri.
50002004	Paratikanlah kapara-luan urang lain; jan hanyo kaparaluan diri sandiri.
50002005	Andaklah angkau dalam iduik angkau basamo, mampunyoi pi-kieran, sarato jo parasaan, bakcando nan ado dalam Isa Almasih:
50002006	Pado hakekaiknyo Baliau samo jo Allah, tapi, Baliau indak maraso baraso ka-adaan Baliau nan Ilahi tu, musti Baliau patahankan.
50002007	Tapi sabaliaknyo, Baliau malapehkan kasadonyo tu, sudah tu, manjadi samo jo bakcando surang pisuruah. Baliau manjadi samo jo bakcando manusia, sarato manjalani iduik bakcando manusia.
50002008	Baliau marandahkan diri, sarato iduik jo sacaro patuah kabake Allah sampai mati — iyolah mati di kayu salib.
50002009	Dek karano itulah, Allah ma-angkek Baliau satenggi-tengginyo, sarato mambarikan kabake Baliau, kakuwasoan nan labiah gadang daripado sagalo kakuwasoan nan lain.
50002010	Mako, untuak ma-aromaik-i Isa Almasih, kasadonyo mukaluak nan di sarugo, sarato jo nan di bumi, sarato jo nan di bawah bumi, ka bi manyambah Baliau.
50002011	Inyo tu kasadonyo ka bi mangaku, baraso Isa Almasih-lah Tuhan; jo caro nan baitu Allah Bapak dimuliekan.
50002012	Dek karano itu, sudaro-suda-ro nan ambo kasiahi, nan bakcan-do angkau nan tatauk patuah kabake ambo, pado wakatu ambo barado di tangah-tangah angkau, mako, labiah-labiah lai kiniko pado wakatu kito bajauahan, andaklah angkau tatauk patuah kabake ambo. Angkau lah di-salamaikkan dek Allah, jadi tatauk-lah ba-usawo, supayo tanang santoso angkau tu manjadi samparono. Kara-jokanlah itu jo sacaro aromaik, sara-to jo patuah kabake Allah,
50002013	dek ka-rano, Allah sandiri nan bakarajo di dalam diri angkau, untuak mambu-wek angkau rilah, sarato bisa manya-nangkan ati Allah.
50002014	Karajokanlah sagalo sasuatu jo sacaro indak bi manggarutok, sarato indak bi batangka.
50002015	-
50002016	Jo caro nan baitu angkau ka mampaliyekkan, ba-raso angkau adolah anak-anak Allah nan indak bacacek, nan iduik jo saca-ro tuluih, sarato jo nan bana, di ta-ngah-tangah urang nan jahek, sarato nan badoso. Nan pado wakatu ang-kau manyampaikan kabake inyo tu, barito nan mambari iduik nan saba-na iduik, andaklah angkau manjadi ibaraik cahayo dek inyo tu, nan baca-hayo manarangi dunia. Jikok angkau iduik bakcando itu, isuak ado ala-san dek ambo untuak maraso bang-ga tantang diri angkau, pado wakatu Isa Almasih tibo isuak. Itulah tan-donyo baraso pajuwangan ambo layi ado aratinyo, sarato usawo ambo ado asienyo.
50002017	Mungkin ambo ka dibunuah, nan darah ambo ka manjadi bakcando ka-roban curahan, di ateh apo nan ang-kau pasambahkan kabake Allah, sa-bagai tando baraso angkau ba-iman kabake Baliau. Jikok iyo musti bak-cando itu, ambo basyukur taradok parkaro itu, sarato sato basukocito jo angkau.
50002018	Baitu pulo andaknyo, ang-kau pun maraso suko, sarato sato ba-sukocito samo-samo jo ambo.
50002019	Ambo picayo, baraso jo partolong-an Tuhan Isa Almasih, ambo sacapek-nyo dapek ma-utuih Timotius kabake angkau, supayo ambo dapek tahibur dek barito tantang diri angkau.
50002020	Ha-nyo Timotius sajolah urang nan saji-wa jo ambo, nan layi sabana-bana ma-mikiekan kaparaluan angkau.
50002021	Nan lainnyo hanyo ma-uruih kaparaluan dirinyo sandiri, indak doh ma-uruih kaparaluan Isa Almasih.
50002022	Angkau sandiri lah bi maliyek buktinyo, bara-so Timotius adolah urang nan baguno. Inyo lah bakarajo kareh samo-samo jo ambo, untuak mambaritokan Injil nan dari Allah. Kami baduwo lah bakcan-do anak jo apak.
50002023	Dek karano itu, sasudah ambo mangatawui, baa ka-sudahannyo parkaro ambo ko isuak, mako, sacapeknyo ambo ka ma-utuih inyo kabake angkau.
50002024	Ambo picayo, baraso jo partolongan Tuhan, indak ka lamo lai ambo sandiri pun ka ma-ngunjuangi angkau pulo.
50002025	Tantang sudaro kito Epafroditus, nan angkau utuih untuak mamban-tu ambo, ambo maraso paralu untuak manyuruah inyo babaliak kabake ang-kau. Inyo lah mangawani ambo, dalam bakarajo sarato jo pajuwangan ambo.
50002026	Inyo taragak sangaik jo angkau ka-sadonyo, nan inyo rasah, dek karano angkau lah bi mandanga kaba, baraso inyo sakik.
50002027	Iyo, batua inyo sakik, lah ampia ka maningga. Tapi, Allah maraso ibo kabake inyo; sarato indak doh hanyo kabake inyo sajo, tapi, ka-bake ambo iyo pulo, supayo ati am-bo jan samakin ta-ibo.
50002028	Itu sabauk-nyo samakin kuwaik pulo ka-inginan ambo, untuak manyuruah inyo baba-liak kabake angkau, supayo angkau bi basukocito baliak, jikok angkau lah bi basuwo jo inyo, nan ati ambo pun manjadi tanang pulo.
50002029	Jadi, tarimo-lah inyo jo sagalo sanang ati, sabagai surang sudaro nan sa-iman. Aragowi-lah kasadonyo urang nan bakcando inyo.
50002030	Dek untuak kaparaluan kara-jo Isa Almasih, inyo ampia sajo mati; inyo manyabuang angoknyo, dek ka-rano untuak nak manolong ambo ateh namo angkau.
50003001	Akienyo, oih sudaro-sudaro ambo, andaklah angkau basukocito dek karano angkau lah basatu jo Tuhan. Ambo indak maraso barek doh untuak ma-ulang baliak, apo nan lah ambo tu-lihkan kabake angkau sabalunnyo; dek karano parkaro tu elok untuak kasala-maiktan angkau.
50003002	Ingek-ingeklah ta-radok urang-urang nan mampabuwek sagalo parkaro nan jahek, urang-urang nan patuik dinamokan ’anjiang'. Inyo tu bi mandasak supayo urang-urang di-sunaikkan.
50003003	Padohal kitolah urang-urang nan lah manarimo sunaik nan sajati, indak doh urang-urang tu. Kito manyambah Allah jo bimbiangan Roh Allah sandiri, sarato kito basyukur dek karano kito iduik basatu jo Isa Almasih. Kito indak bagantuang kabake sagalo parkaro nan layie.
50003004	Sabananyo ambo dapek sajo bagantuang kabake sagalo parkaro nan layie tu. Dek karano, jikok ado urang nan maraso inyo mampu-nyoi alasan, untuak bagantuang kaba-ke sagalo parkaro nan layie, nan am-bo labiah lai.
50003005	Ambo disunaikkan di kutiko ba-umua salapan ari. Ambo la-yie sabagai urang Israel, dari suku Be-nyamin; ambo urang Ibrani nan usa-li. Dalam parkaro kapatuahan kabake sagalo paratuaran ugamo Yahudi, nan ambo adolah anggota golongan Fari-si.
50003006	Ambo malah sabana basumangaik, sainggonyo ambo ma-aniayo-i urang Kristen. Jikok ditiliak dari suduik pa-ratuaran ugamo Yahudi, nan ambo urang baiak nan indak bacacek.
50003007	Tapi, dek karano di Isa Almasih, mako, kasa-donyo nan dulu ambo anggauk sabagai sasuatu nan ma-untuangkan, nan kini-ko ambo anggauk sasuatu nan marugi-kan.
50003008	Indak doh hanyo sagalo parkaro nan itu sajo; tapi, malah sagalo sasu-atu ambo anggauk sabagai nan maru-gikan sajo. Nan ambo miliak-i kiniko labiah ba-arago: iyolah, ambo dapek tawu jo Isa Almasih, Tuhan ambo. Dek karano di Isa Almasih, mako, ambo lah malapehkan sagalo-galonyo. Am-bo anggauk kasadonyo tu bakcando sa-rok sajo, supayo ambo bisa mandapek-kan Isa Almasih,
50003009	sarato batua-batua basatu jo Baliau. Ubuangan nan elok jo Allah, indak lai ambo usawokan san-diri, jo sacaro patuah kabake paratua-ran ugamo. Kiniko ambo mampunyoi ubuangan nan elok jo Allah, dek kara-no ambo ba-iman kabake Isa Almasih. Jadi, ubuangan nan elok tu datang da-ri Allah, sarato badasarkan iman kaba-ke Isa Almasih.
50003010	Hanyo ciyek sajo nan ambo inginkan, iyolah, supayo ambo sabana-bana tawu jo Isa Almasih, sa-rato mangalami kuwaso nan ma-iduik-kan Baliau dari kamatian. Ambo niyo sato sansaro jo Baliau, sarato manjadi samo jo bakcando Baliau, dalam parka-ro kamatian Baliau.
50003011	Nan ambo ma-arokkan, baraso ambo sandiri ka di-iduikkan baliak dari kamatian.
50003012	Ambo indak mangatokan baraso ambo lah barasil doh, atau lah manjadi samparono. Tapi, ambo taruih juwo ba-usawo marabuik adiyah nan disadiyokan dek Isa Almasih. Untuak itulah Baliau lah manangkok ambo, sarato lah manjadikan ambo miliak Baliau.
50003013	Jadi sudaro-sudaro, am-bo sabananyo, indak maraso bara-so ambo lah barasil marabuik adiyah tu. Tapi, ado satu parkaro nan am-bo pabuwek, iyolah, ambo malupo-kan apo nan ado di balakang ambo, sarato ba-usawo sakuwaik tanago un-tuak mancapai apo nan ado di adok-an.
50003014	Itu sabauknyo mangko ambo balari taruih manuju tujuan akie, untuak mandapekkan kamanangan, iyolah iduik di sarugo; untuak itulah Allah mamanggie kito malalui Isa Almasih.
50003015	Kasadonyo kito nan lah kokoh sa-caro rohani, mustilah basikauk bak-cando itu. Tapi, jikok di antaro ang-kau ado nan bapandapek lain, mako, Allah ka manarangkannyo pulo ka-bake angkau.
50003016	Tapi, dalam parkaro iko andaknyo diparatikan: Kito iduik musti tatauk manuruik paratuaran nan lah kito ikuik-i sampai kiniko.
50003017	Oih sudaro-sudaro kasadonyo! Ikuik-ilah tuladan ambo. Kami lah mambarikan tuladan nan batua, dek karano itu paratikanlah elok-elok, urang-urang nan ma-ikuik-i tuladan kami tu.
50003018	Ambo lah acok kali ma-agiah tawu kabake angkau, nan ki-niko ambo ulang baliak sambia ma-nangih, baraso banyak urang nan jo caro iduiknyo, marusak arati kamati-an Isa Almasih di kayu salib.
50003019	Iduik urang-urang nan bakcando itu bina-so kasudahannyo, dek karano, Tuhan inyo tu adolah ka-inginan tubuah inyo sandiri. Sagalo parkaro nan mamalukan, malah itulah nan inyo panggak-panggakkan; dek karano, inyo tu hanyo bi mamikiekan saga-lo parkaro dunia ko sajo.
50003020	Tapi, nan kito ko adolah warga karajaan sarugo. Dari sinan tu pulolah ka datang Rajo Panyalamaik kito, Tuhan Isa Almasih. Baliau-lah nan kito nan-ti-nanti, jo ati nan taragak sangaik.
50003021	Tubuah kito nan lamah, sarato nan bisa cayie ko, ka di-ubah dek Isa Almasih, manjadi bakcando tubuah Baliau nan mulie. Baliau bisa mam-pabuwek nan bakcando itu, dek ka-rano Baliau mampunyoi kuwaso un-tuak manunduakkan sagalo sasuatu.
50004001	Dek karano itu, oih sudaro-suda-ro nan ambo kasiahi, jo caro nan baitulah andaknyo angkau iduik, jo sacaro sabana-bana ba-iman kabake Tuhan. Ambo taragak sangaik jo ang-kau! Angkaulah kabanggaan ambo nan mambuwek ambo basukocito.
50004002	Sudari Euodia, sarato jo sudari Sintike! Ambo sabana mamintak, su-payo angkau bi sa-ati sabagai urang-urang nan sa-iman.
50004003	Kabake kanti ambo nan tuluih ati, ambo mamintak pulo, supayo angkau mambantu kadu-wo urang sanak kito nan padusi tu. Inyo tu lah bi bakarajo kareh samo-samo jo ambo, untuak mambaritokan Injil nan dari Allah; samo jo bakcan-do Klemen, sarato jo kasadonyo urang nan lainnyo, nan bakarajo samo-samo jo ambo. Namo-namo inyo tu ado ta-tulih di Kitauk Kahidupan.
50004004	Mudah-mudahan, angkau tatauk bi basukocito, dek karano angkau iduik lah basatu jo Tuhan. Sakali lai ambo katokan: basukocitolah!
50004005	Andaklah kasadonyo urang da-pek maliyek sikauk angkau nan elok ati. Dek karano, indak ka lamo lai Tuhan ka datang.
50004006	Janlah kuwatir tantang apo pun juwo. Dalam sagalo parkaro, badowalah, sarato sampai-kanlah pintak angkau kabake Allah. Apo nan angkau paralukan, tatauk-lah ma-agiah tawu kabake Allah, jo sacaro mangucauk syukur.
50004007	Mako, tanang santoso nan dari Allah, nan indak mungkin dapek dipahami dek manusia, ka manjago ati, sarato jo pi-kieran angkau, nan lah basatu jo Isa Almasih.
50004008	Akienyo sudaro-sudaro, isilah pikieran angkau jo sagalo parka-ro nan ba-arago, nan patuik dipuji, iyolah sagalo parkaro nan bana, nan ta-aromaik, nan adie, nan suci, nan manih, sarato jo nan elok.
50004009	Karajo-kanlah apo nan lah angkau paraja-i, sarato apo nan lah angkau tarimo da-ri ambo; biya dari kato-kato ambo, atau pun dari sagalo pabuatan ambo. Allah tampaik asanyo tanang santo-so, ka manyaratoi angkau.
50004010	Dalam iduik ambo nan basatu jo Tuhan, ambo maraso sangaik basukoci-to, dek karano sasudah baitu lamo, ma-ko, kinikolah baru talakik baliak dek angkau, untuak mamikiekan ka-adaan ambo. Mukasuik ambo indak doh ma-ngatokan, baraso angkau lah bi malu-pokan ambo; angkau iyo layi mampa-ratikan ambo, tapi, angkau indak ado kasampatan untuak ma-ujuikkannyo.
50004011	Ambo bakato bakcando iko, indak doh dek karano ambo bakakurangan, dek karano, ambo lah baraja maraso cu-kuik jo apo nan ado.
50004012	Ambo lah man-cubo iduik sagalo sayuik, sarato lah mancubo pulo iduik balabiah-labiah. Ambo lah tawu rasiyonyo, untuak ma-adok-i sagalo macam ka-adaan; biya da-lam ka-adaan bakacukuik-an, atau pun dalam ka-adaan bansaik, biya dalam ka-adaan bakalimpahan, atau pun dalam ka-adaan bakakurangan.
50004013	Jo kuwaso nan dibarikan dek Isa Almasih kabake ambo, ambo mampunyoi kakuatan un-tuak ma-adok-i sagalo rupo ka-adaan.
50004014	Tapi, angkau lah bi manolong am-bo di dalam ambo kasusahan; sarato apo nan angkau pabuwek tu, adolah sasuatu nan elok.
50004015	Oih sudaro-suda-ro urang Filipi! Angkau sandiri lah ta-wu bana, baraso kutiko ambo barang-kek dari Makedonia dulu, pado wakatu Injil tu partamu-tamu ambo barito-kan, hanyo angkau sajolah jamaat nan mambantu ambo; angkau sajo pulolah jamaat nan sato mangicok, labo jo ru-gi samo-samo jo ambo.
50004016	Kutiko ambo di Tesalonika, sarato ambo mamara-lukan bantuan, lah labiah dari sakali angkau mangirin bantuan kabake am-bo.
50004017	Itu indak doh ba-arati, baraso ambo hanyo niyo manarimo pamba-rian. Nan ambo inginkan iyolah, su-payo ambo dapek maliyek asie-asie nan manambah ka-untuangan angkau.
50004018	Ambo lah manarimo kasadonyo — malah labiah daripado cukuik! Kasa-donyo pambarian nan angkau kirin kabake ambo, lah ambo tarimo dari Epafroditus. Kiniko ambo lah mam-punyoi sagalo sasuatu nan ambo pa-ralukan. Sagalo pambarian nan dari angkau tu, adolah ibaraik baun nan arun dari karoban nan dipasambah-kan kabake Allah, sarato nan ditari-mo dek Allah jo sacaro sanang ati.
50004019	Allah nan ambo sambah, nan malim-pah jo kakayoan dalam Isa Almasih, ka mancukuikkan sagalo kaparaluan angkau.
50004020	Tapujilah Allah Bapak ki-to salamo-lamonyo! Amin!
50004021	Sampaikanlah salam ambo kaba-ke sadonyo umaik Allah, nan basa-tu jo Isa Almasih. Sarato tarimo pu-lolah salam dari sudaro-sudaro kito, nan ado samo-samo jo ambo di siko.
50004022	Kasadonyo umaik Allah nan di ko-ta ko, tarutamu urang-urang nan da-ri istano Kaisar, bi bakirin salam pu-lo untuak angkau.
50004023	Mudah-mudahan, Tuhan Isa Alma-sih mambarakaik-i angkau kasadonyo. Salam aromaik dari kami, Paulus sarato jo Timotius
51001001	-
51001002	Sudaro-sudaro umaik Allah di Kolose, nan tuluih ati basatu jo Isa Almasih! Sabagai rasul Isa Almasih, — nan di-angkek dek Allah — ambo, Paulus, samo-samo jo sudaro kito Timotius, ma-arokkan mudah-mudahan Allah Bapak kito mambari barakaik, sara-to jo tanang santoso kabake angkau.
51001003	-
51001004	Kami lah mandanga kaba, bara-so angkau picayo kabake Isa Almasih, nan angkau mangasiahi kasadonyo umaik Allah. Itulah sabauknyo, pa-do wakatu kami badowa untuak ang-kau, kami tatauk mangucaukkan syu-kur kabake Allah, Bapak Tuhan kito Isa Almasih.
51001005	Angkau bi picayo, sara-to angkau bi mangasiahi, dek karano angkau bi ba-arok, kabake apo nan disadiyokan dek Allah di sarugo un-tuak angkau. Angkau lah bi manda-nga tantang parkaro itu, kutiko Injil nan bana dibaritokan kabake angkau.
51001006	Injil nan dari Allah tu, lah tabari-to ka kaciyek-annyo dunia, nan iduik urang taruih dibarakaik-i dek Injil tu, samo jo bakcando iduik angkau nan dibarakaik-i, sajak dari angkau man-danga tantang rahmaik Allah, sara-to lah sabana-bana mangalaminyo.
51001007	Kasadonyo tu disampaikan kabake angkau dek Epafras, kanti nan kami kasiahi. Inyo adolah urang pakarajo Isa Almasih, nan tuluih bakarajo un-tuak kaparaluan kito.
51001008	Dari inyolah kami mandanga kaba, baraso jo ku-waso dari Roh Allah angkau dapek samo-samo mangasiahi.
51001009	Itulah sabauknyo kami tatauk ba-dowa untuak angkau, sajak kami man-danga kaba tantang diri angkau. Kami mamintak kabake Allah, supayo Roh Allah mambarikan kabake angkau ka-bijaksanoan, sarato jo pangaratian, sa-inggo angkau bi mangatawui jo sacaro samparono, apo nan ka-inginan Allah.
51001010	Jo caro nan baitu, angkau dapek iduik manuruik ka-inginan Allah, sa-rato tatauk manyanangkan ati Baliau, sainggo dalam sagalo sasuatu, ang-kau dapek ma-asiekan sagalo parkaro nan elok. Sarato pangatawuan angkau tantang Allah pun, ka batambah pu-lo.
51001011	Mudah-mudahan, jo kuwaso dari Allah nan mulie, angkau bi dikuwaik-kan, sainggo angkau bisa saba, sarato jo sanang ati, manangguangkan saga-lo sasuatu,
51001012	sarato basyukur kabake Allah Bapak. Dek karano, Bapak tu lah nan mambuwek angkau patuik mana-rimo, apo nan disadiyokan dek Allah untuak umaik-Nyo di dalam karajaan-Nyo nan tarang.
51001013	Baliau lah malapeh-kan kito dari kuwaso nan kalam, sa-rato lah mamindahkan kito ka dalam karajaan Anak-Nyo nan dikasiahi-Nyo.
51001014	Dek Anak-Nyo tu kito lah dimarade-kakan; ba-arati doso-doso kito lah di-ampuni.
51001015	Isa Almasih adolah gambaran nan nyato dari diri Allah nan indak kaliyatan; Isa Almasih adolah Anak nan tuwo, nan paliang ateh dari sa-galo apo nan dijadikan.
51001016	Dek kara-no, malalui Baliau-lah Allah manjadikan sagalo sasuatu nan di sarugo, sarato jo nan di bumi, sagalo sasuatu nan kaliyatan, sarato jo nan indak ka-liyatan, tamasuak pulo jo sagalo roh nan bakuwaso, sarato jo nan mama-rentah. Kaciyek-annyo alam nangko dijadikan malalui Isa Almasih, sara-to untuak Isa Almasih.
51001017	Sabalun sa-galo sasuatu ado, nan Isa Almasih lah talabiah dulu ado. Nan dek karano di Baliau pulolah, mako sagalo sasuatu talatak di tampaiknyo surang-surang.
51001018	Baliau-lah Kapalo dari tubuah Ba-liau, nan tubuah Baliau tu iyolah ja-maat, dek karano, Baliau-lah tampaik asa kahidupan jamaat tu. Baliau-lah Anak nan tuwo, nan partamu-tamu di-iduikkan baliak dari kamatian, su-payo Baliau sandiri sajo nan manja-di paliang tarutamu dari sagalo sa-suatu.
51001019	Allah sandirilah nan punyo kahandak, supayo sagalo sasuatu nan ado di diri Allah, ado pulo jo sacaro langkok di diri Anak Baliau.
51001020	Sara-to malalui Anak tu pulo, Allah ma-mutuihkan untuak mambuwek saga-lo sasuatu, ba-elok baliak jo Baliau — biya sagalo sasuatu nan di bumi, atau pun nan di sarugo. Allah mam-pabuwek nan baitu, malalui kamati-an Anak Baliau di kayu salib.
51001021	Dulu angkau jauah dari Allah. Angkau bi mamusuahi Baliau, dek karano kalakuan, sarato jo pikieran angkau jahek.
51001022	Tapi kiniko, ma-lalui kamatian Anak Baliau, Allah mambuwek ubuangan angkau jo Ba-liau, manjadi elok baliak. Jo caro nan baitu, angkau dapek dibawok manga-dauk Allah dalam ka-adaan nan su-ci, tulen sarato indak bacacek.
51001023	Ta-pi, tantu angkau musti tatauk tuluih ba-iman, sarato tagak indak baku-cak di kayakinan angkau. Jan sam-pai angkau malapehkan arapan, nan lah dibarikan kabake angkau, di ku-tiko angkau manarimo Injil nan da-ri Allah. Injil tu lah dibaritokan kabake satiyok urang di kaciyek-annyo dunia. Sarato untuak itu pulolah am-bo, Paulus, lah manjadi palayan.
51001024	Kiniko ambo suko sansaro un-tuak kaparaluan angkau. Dek karano, jo kasansaroan tubuah ambo tu, am-bo malangkok-i, apo nan musti juwo lai ditangguangkan dek Isa Almasih untuak jamaat Baliau, iyolah tubuah Baliau.
51001025	Allah manyuruah ambo manjadi palayan jamaat-Nyo, untuak kaparaluan angkau. Ambo musti ma-nyampaikan barito nan dari Allah tu sapanuahnyo;
51001026	iyolah, barito nan salamo ba-abaik-abaik nan lapeh, di-rasiyokan dek Allah kabake sadonyo urang, tapi, nan kiniko dinyatokan kabake umaik-Nyo.
51001027	Kabake umaik-Nyo tu Allah niyo manyatokan, ba-ralah ka baiaknyo, sarato baralah ka mulienyo rasiyo Baliau tu, untuak kasadonyo umaik manusia. Nan ra-siyo tu iyolah: Isa Almasih ado di da-lam diri angkau, nan ba-arati angkau ka sato marasokan kabasaran Allah.
51001028	Isa Almasih tu lah nan kami ba-ritokan kabake satiyok urang. Kami ma-ingekkan, sarato ma-aja urang-urang tu kasadonyo jo sagalo kabijak-sanoan. Tujuan kami iyolah, supayo satiyok urang dapek dibawok kabake Allah, sabagai urang nan lah kokoh dalam sagalo parkaro rohani, dek ka-rano lah basatu jo Isa Almasih.
51001029	Un-tuak mancapai kasadonyo tu, ambo bakarajo kareh. Ambo bajuwang jo sakuwaik tanago, nan dibarikan dek Isa Almasih kabake ambo, sarato nan bakarajo dalam diri ambo jo sacaro panuah kuwaso.
51002001	Dek karano, ambo niyo angkau mangatawui, baralah ka barek-nyo ambo bajuwang untuak angkau, sarato untuak urang-urang nan di Laodikia, sarato untuak kasadonyo urang nan alun panah batamu muko jo ambo.
51002002	Kasadonyo ko ambo karajokan supayo ati urang-urang tu manjadi kuwaik, sarato supayo inyo tu samo-samo mangasiahi, saing-go inyo tu arek basatu. Jo caro nan baitu, inyo tu sabana-bana mangara-ti, sarato jo yakin, sarato mangata-wui rasiyo Allah, iyolah Isa Almasih sandiri.
51002003	Isa Almasih-lah nan mam-bukakkan sagalo kabijaksanoan, sa-rato jo pangatawuan Allah nan du-lu ta-andok.
51002004	Ambo ma-agiah tawu ko, supayo angkau jan dikicuah dek siapo pun juwo nan bamuluik manih kabake angkau.
51002005	Dek karano, biyapun ambo jauah dari angkau, anggauklah bara-so ambo ado di antaro angkau. Nan ambo basukocito dek maliyek angkau bi sa-ati, sarato bi taguah ba-iman ka-bake Isa Almasih.
51002006	Sudaro-sudaro lah manarimo Isa Almasih sabagai Tuhan. Dek karano itu, andaklah angkau iduik basatu jo Baliau,
51002007	sarato ba-urek di dalam Ba-liau. Andaklah angkau mambangun iduik angkau, nan jo Isa Almasih sa-bagai dasarnyo. Andaklah angkau sa-makin ba-iman kabake Isa Almasih, manuruik apo nan lah di-ajakan ka-bake angkau. Sarato andaklah ati angkau malimpah jo raso syukur ka-bake Allah.
51002008	Andaklah angkau ba-ingek-ingek, jan sampai ado urang nan mamikek angkau jo sagalo pangatawuan manu-sia nan indak baguno, tapi hanyo nan ka manyasekkan. Sagalo pangatawu-an nan bakcando itu, indak doh dari Isa Almasih, tapi hanyo dari panda-pek manusia, sarato dari roh-roh pa-nguwaso dunia.
51002009	Dek karano, Allah tu ado sapanuahnyo di dalam diri Isa Almasih, iyolah di dalam diri Baliau sabagai manusia.
51002010	Nan dek karano iduik basatu jo Isa Almasih, angkau pun dibari iduik sapanuahnyo. Dek karano, Isa Almasih adolah Kapalo taradok satiyok roh nan bakuwaso, sarato nan mamarentah.
51002011	Dek karano basatu jo Isa Almasih, angkau lah disunaik, indak doh jo sunaik nan dikarajokan dek manu-sia, tapi, jo sunaik nan dipabuwek dek Isa Almasih, nan lah malapeh-kan angkau dari kuwaso tabiyaik nan badoso.
51002012	Dek karano, pado wa-katu angkau dipamandikan, angkau ibaraiknyo lah dikubuakan samo-sa-mo jo Isa Almasih; sarato jo sacaro dipamandikan tu pulo, angkau sato di-iduikkan baliak samo-samo jo Isa Almasih, dek karano angkau picayo ka kuwaso Allah, nan lah ma-iduik-kan Isa Almasih baliak dari kamati-an.
51002013	Dulu, angkau lah mati sacaro rohani dek karano angkau badoso, sarato dek karano angkau indak disu-naik sacaro layie. Tapi, kiniko Allah ma-iduikkan angkau baliak, samo-sa-mo jo Isa Almasih. Allah lah ma-am-puni sagalo doso kito,
51002014	sarato lah mambatakan surek utang taradok ki-to, nan ma-ancam kito jo saraik-sa-raik nan barek. Jo sacaro manya-libkan surek tu di kayu salib, Allah ma-apuihkan kasadonyo tuduahan taradok kito.
51002015	Di kayu salib tu, Isa Almasih mambuwek sagalo roh-roh nan mamarentah, sarato nan baku-waso, manjadi indak badayo lai. Ka-sadonyo roh tu dijadikan tontonan urang nan banyak, pado wakatu Isa Almasih ma-alau roh-roh tu sabagai tawanan, dalam arak-arakkan kama-nangan Baliau.
51002016	Dek karano itu, janlah mampa-diyakan urang manyalahkan angkau tantang parkaro makanan, atau mi-nunan, atau tantang parkaro ari-ari rayo ugamo, atau parayaan-parayaan bulan baru, atau pun tantang parka-ro ari Sabat.
51002017	Kasadonyo tu hanyolah bayangan sajo, dari sagalo parka-ro nan ka datang, tapi, nan nyato dari sagalo parkaro tu, iyolah Isa Almasih!
51002018	Janlah angkau mampadiyakan di-ri dirugikan, dek urang nan icak-icak marandahkan diri, sarato nan ma-nyambah malekaik-malekaik. Urang tu uju jo sagalo pikierannyo nan du-niawi, sarato mamanggak-manggak-kan sagalo pangliyatannyo nan ta-sandiri,
51002019	sainggo indak lai bapacik kabake Isa Almasih nan manjadi Ka-palo. Di bawah pimpinan Isa Almasih, kaciyek-annyo tubuah dipaliaro, sa-rato diciyekkan dek sagalo pasandi-yannyo, sarato batambah gadang ma-nuruik ka-inginan Allah.
51002020	Angkau lah mati samo-samo jo Isa Almasih, sarato lah dilapehkan dari roh-roh nan manguwasoi alam dunia ko. Dek karano itu, baa mang-ko angkau iduik bakcando urang nan dikuwasoi juwo lai dek dunia ko? Baa mangko angkau bi tunduak kaba-ke sagalo paratuaran nan bakcando iko,
51002021	”Iko jan di-awai", ”Itu jan di-kicok", ”Iko jan disintuah"?
51002022	Kasa-donyo paratuaran tu, adolah tantang sagalo parkaro nan baitu dipakai, in-dak paguno lai. Itu hanyo sagalo pa-ratuaran, sarato jo sagalo pangajaran nan dibuwek dek manusia.
51002023	Batua, kaliyatannyo sagalo parkaro tu bijak-sano jo anjuarannyo supayo urang bi manyambah malekaik, marandahkan diri, sarato jo malacuik-i diri; tapi, kasadonyo tu indak baguno untuak mangandalikan napasu manusia.
51003001	Angkau lah di-iduikkan baliak samo-samo jo Isa Almasih. Dek karano itu, angkau musti ba-usawo, untuak mandapekkan sagalo parkaro nan di sarugo, di tampaik Isa Almasih mamarentah samo-samo jo Allah.
51003002	Arahkanlah pikieran angkau kaba-ke sagalo parkaro nan di sinan tu, janlah kabake sagalo parkaro nan di dunia.
51003003	Dek karano angkau lah ma-ti, nan iduik angkau ta-andok samo-samo jo Isa Almasih di dalam Allah.
51003004	Dek karano, tampaik asa iduik ang-kau nan sajati adolah Isa Almasih, nan jikok Baliau manyatokan di-ri isuak, nan angkau pun ka manya-tokan diri pulo samo-samo jo Baliau dalam kamuliyaan.
51003005	Dek karano itu, matikanlah saga-lo ka-inginan dunia nan manguwa-soi diri angkau, umpamonyo, kara-jo-karajo nan cabua, sagalo parkaro nan indak bataratik, awa napasu, ka-inginan nan jahek, sarato jo lobo ca-ngok, (dek karano lobo cangok, sa-mo jo manyambah barhalo).
51003006	Sagalo parkaro nan bakcando itulah, nan mambuwek Allah bangih, taradok urang-urang nan indak patuah kaba-ke Baliau.
51003007	Dulu angkau mampabu-wek pulo sagalo parkaro nan bakcan-do itu, pado wakatu angkau iduik di dalamnyo.
51003008	Tapi kiniko, andaklah angkau mam-buwang sagalo parkaro nan jahek da-ri diri angkau: jan lai pambangih, atau tabik suga, atau mampunyoi parasaan jajok taradok urang lain. Jan sampai ado kato-kato nan mancacek, atau ka-to-kato nan kumuah, nan kaluwa dari muluik angkau.
51003009	Jan duto manduto-i sasamo angkau, dek karano, iduik nan lamo jo sagalo sipaiknyo, lah angkau tinggakan.
51003010	Kiniko angkau lah dibari iduik nan baru. Angkau adolah manu-sia baru, nan sadang dipabarui taruih manaruih, dek Allah nan manjadikan angkau manuruik rupo Baliau sandi-ri. Mukasuiknyo iyolah, supayo ang-kau sabana-bana tawu jo Allah jo sa-caro samparono.
51003011	Ikolah payidahnyo dari kasadonyo tu, mako indak ado lai besohnyo, antaro urang Yahudi, jo urang nan indak urang Yahudi, urang nan basunaik, jo urang nan indak ba-sunaik, indak ado lai besohnyo, anta-ro urang asiang, jo urang bi-adauk, antaro budak jo urang maradeka, dek karano Isa Almasih adolah sagalo-ga-lonyo, sarato Baliau basatu jo urang-urang tu kasadonyo!
51003012	Angkau adolah umaik Allah. Allah mangasiahi angkau, sarato mamiliah angkau, untuak manjadi miliak-Nyo nan tasandiri. Itulah sabauknyo, ang-kau musti mampaliyekkan raso ibo, angkau musti elok ati, randah ati, la-mah lambuik, sarato tahan manang-guang sansaro.
51003013	Jikok ado di antaro angkau nan maraso dandam, angkau musti samo-samo mamaohkan, musti samo-samo panyaba. Tuhan jo saca-ro sanang ati ma-ampuni angkau, ja-di, angkau musti namuah pulo andak-nyo, untuak samo-samo mamaohkan.
51003014	Nan paliang paralu iyolah: Angkau musti samo-samo mangasiahi, dek ka-rano, kasiah tu lah nan mampasatu-padukan angkau kasadonyo, sainggo manjadi samparono.
51003015	Andaklah sa-galo kaputusan angkau, ditantukan dek raso damai nan dibarikan dek Isa Almasih di dalam ati angkau. Dek ka-rano, Allah mamanggie angkau un-tuak manjadi angguato suatu tubuah, supayo angkau iduik dalam raso da-mai nan dari Isa Almasih tu. Sarato bi basyukurlah.
51003016	Andaklah sagalo aja-ran Isa Almasih nan panuah barakaik, marasok ka dalam ati angkau. Andak-lah angkau samo-samo aja ma-aja, sa-rato nasiyaik manasiyaik-i sabijaksa-no mungkin. Dendangkanlah Zabur, sarato jo puji-pujian, sarato jo lagu-la-gu rohani; badendanglah untuak ma-muji Allah, jo raso syukur di dalam ati angkau.
51003017	Sagalo apo nan angkau pabuwek, atau nan angkau katokan, mustilah kasadonyo tu dipabuwek, sa-rato dikatokan ateh namo Tuhan Isa Almasih. Basyukurlah kabake Allah Bapak, untuak apo nan lah dipabuwek dek Isa Almasih untuak angkau.
51003018	Oih sudaro-sudaro nan manjadi induak bareh! Patuahlah kabake jun-juangan angkau, dek karano, baitu-lah samustinyo caro iduik angkau sa-bagai urang Kristen.
51003019	Oih sudaro-sudaro nan manjadi junjuangan! Kasiahilah induak bareh angkau. Janlah kasa taradok inyo tu.
51003020	Oih anak-anak! Adolah kawajib-an dek kalian sabagai urang Kristen, untuak tatauk patuah kabake urang gaek kalian, dek karano itulah nan manyanangkan ati Allah.
51003021	Oih sudaro-sudaro nan manjadi apak! Janlah disakik-i ati anak-anak angkau, sainggo inyo tu manjadi pu-tuih aso.
51003022	Oih sudaro-sudaro nan manjadi budak! Dalam sagalo parkaro, andak-lah angkau patuah kabake induak sa-mang angkau nan di dunia ko. Jan-lah hanyo patuah kutiko sadang di adok-an inyo tu sajo, dek karano nak manyanangkan ati inyo tu. Tapi, pa-tuahilah inyo tu jo ati nan tuluih, dek karano angkau ma-aromaik-i Tuhan.
51003023	Apo sajo karajo nan dibarikan ka-bake angkau, andaklah angkau kara-jokan jo sapanuah ati, sa-olah-olah Tuhan-lah nan angkau layani, sara-to indak doh hanyo manusia.
51003024	Ka-na-ilah, baraso angkau ka manarimo upah dari Tuhan. Apo nan disadiyo-kan dek Tuhan untuak umaik-Nyo, itulah nan ka dibarikan kabake ang-kau. Dek karano, induak samang nan sabananyo nan sadang angkau layani, adolah Isa Almasih sandiri.
51003025	Baitu pulo, siapo pun juwo nan babuwek kasalahan, ka manangguang akibaik dari sagalo kasalahannyo tu; dek ka-rano, Tuhan indak mampalain-lain-kan urang.
51004001	Oih sudaro-sudaro nan manjadi induak samang! Andaklah angkau mampabuwek budak-budak angkau jo sacaro nan batua, sarato jo nan adie. Kana-ilah, baraso angkau pun mam-punyoi induak samang di sarugo.
51004002	Andaklah angkau takun badowa, sarato bajago-jago, sambia mangucauk syukur kabake Allah.
51004003	Badowa pulo-lah untuak kami, supayo Allah mam-barikan kasampatan nan baiak kabake kami, untuak mambaritokan tantang rasiyo Isa Almasih. Dek karano par-karo itulah, makonyo ambo kiniko dalam pinjaro.
51004004	Badowalah, supa-yo ambo dapek manarangkan rasiyo tu sajaleh-jalehnyo manuruik nan sa-mustinyo.
51004005	Dalam parkaro ubuangan angkau jo urang-urang nan indak ba-iman, andaklah angkau iduik bijaksano, sa-rato mampagunokan satiyok kasam-patan sa-elok-eloknyo.
51004006	Andaklah kato-kato angkau, kato-kato nan pa-nuah kasiah, jan kato-kato nan mama-tahkan sumangaik. Andaklah angkau tawu, baa samustinyo angkau manja-wauk tanyo dari satiyok urang.
51004007	Tikhikus, sudaro kito nan kito ka-siahi, ka ma-agiah tawu kabake ang-kau sagalo sasuatu tantang diri ambo. Inyo tuluih bakarajo untuak Tuhan, samo-samo jo kami.
51004008	Mukasuik am-bo ma-utuih inyo kabake angkau, supayo angkau bi mangatawui baa ka-adaan kami, sarato supayo nak sanang pulo ati angkau.
51004009	Onesimus ka payi samo-samo jo Tikhikus; inyo adolah urang nan dari lingkuangan angkau juwo. Inyo urang nan tuluih, nan kami mangasiahinyo. Inyo sara-to jo Tikhikus ka ma-agiah tawu ka-bake angkau, tantang sagalo apo nan tajadi di tampaik ambo ko.
51004010	Aristarkhus, nan samo-samo jo ambo di pinjaro, inyo bakirin salam untuak angkau. Baitu pulo Markus, kamanakan Barnabas. (Angkau lah di-agiah kaba untuak manyambuik inyo, jikok inyo tibo ka tampaik ang-kau.)
51004011	Salam pulo dari Isa, nan ba-namo pulo Yustus. Dari sakian urang-urang Yahudi nan lah ba-iman kabake Tuhan Isa Almasih, hanyo nan batigo tu sajolah kiniko nan samo-samo ba-karajo jo ambo, untuak manjalankan tugeh nan dari Allah. Inyo tu sabana-bana sangaik manolong ambo.
51004012	Salam dari Epafras. Inyo urang dari lingkuangan angkau juwo. Inyo pisuruah Isa Almasih, nan tatauk ta-kun badowa untuak angkau. Inyo sa-bana mamintak kabake Allah, supayo kayakinan angkau manjadi kuwaik, sarato angkau sabana-bana lah kokoh dalam iman, supayo angkau jo sacaro samparono patuah kabake ka-ingin-an Allah.
51004013	Ambo lah maliyek san-diri, baraso inyo lah bakarajo kareh untuak angkau, sarato untuak urang-urang nan di Laodikia, sarato jo nan di Hierapolis.
51004014	Tabib Lukas nan ki-to kasiahi, sarato jo Demas, bakirin salam pulo kabake angkau.
51004015	Sampaikanlah salam kami, kaba-ke sudaro-sudaro nan Kristen di Lao-dikia; baitu pulo kabake Nimfa, sara-to kabake jamaat nan ba-ibadaik di rumahnyo.
51004016	Sasudah surek ko diba-cokan kabake angkau, usawokanlah supayo dibacokan pulo kabake jama-at nan di Laodikia. Baitu pulo, angkau sandiri musti bi mambaco pulo surek nan ka dikirin kabake angkau dari Laodikia.
51004017	Sarato sampaikan-lah kabake Arkhipus, ”Salasaikanlah tugeh nan dibarikan kabake angkau untuak malayani Tuhan.”
51004018	Salam dari ambo, Paulus. Ambo sandiri ko nan manulihkan surek nan bagian iko. Jan lupo, baraso ambo di dalam pinjaro juwo lai! Mudah-mudahan Tuhan mambara-kaik-i angkau. Salam aromaik dari kami, Paulus
52001001	Sudaro-sudaro jamaat di Tesalo-nika, nan manjadi umaik Allah Bapak, sarato jo Tuhan Isa Almasih: Kami, iyolah Paulus, Silas sara-to jo Timotius, ma-arokkan mudah-mudahan Allah mambari barakaik, sarato jo tanang santoso kabake ang-kau.
52001002	-
52001003	Kami tatauk basyukur kabake Allah dek karano di angkau kasado-nyo. Satiyok kali kami badowa kaba-ke Allah, sarato Bapak kito, kami ta-tauk mangana angkau. Kami tatauk mandowakan angkau. Tatauk taka-na dek kami, baa bana angkau mam-paliyekkan dalam pabuatan, baraso angkau bi ba-iman kabake Isa Al-masih, baa bana angkau mangasiahi urang lain, sainggo malayani inyo tu, sarato baa bana angkau nan ta-guah ba-arok, kabake Tuhan kito Isa Almasih.
52001004	Kami tawu sudaro-suda-ro, baraso Allah mangasiahi angkau, sarato lah mamiliah angkau manjadi miliak-Nyo nan tasandiri.
52001005	Dek ka-rano, kami manyampaikan Injil ka-bake angkau, indak doh jo kato-kato sajo, tapi disarato-i pulo dek kuwaso sarato jo Roh Allah. Nan kami yakin sangaik kabake kabanaran nan dari Injil tu. Angkau bi tawu, baa bana ka-mi iduik untuak kaparaluan angkau, kutiko kami barado di tangah-tangah angkau.
52001006	Angkau lah bi ma-ikuik-i tuladan kami, sarato jo tuladan dari Tuhan. Biyapun angkau sangaik san-saro, nan angkau manyambuik jo su-kocito kaba nan kami baritokan. Su-kocito tu dibari dek Roh Allah.
52001007	Dek nan baitu, angkau lah manjadi con-to, untuak kasadonyo urang Kristen nan di Makedonia, sarato jo nan di Akhaya.
52001008	Dek karano bamulo dari angkau, mako, barito tantang Tuhan lah tasebar sampai ka Makedonia, sa-rato jo ka Akhaya. Sarato indak doh hanyo itu sajo; malahan barito tan-tang iman angkau kabake Allah, lah tabarito kian kumari, sainggo kami indak paralu mangatokan sabuwah alah juwo.
52001009	Kasadonyo urang tu bi mancuritokan, tantang baa bana ang-kau manarimo kami, kutiko kami du-lu datang kabake angkau. Inyo tu bi mancuritokan pulo, tantang baa ba-na angkau bi baranti manyambah sa-galo barhalo, sarato bi datang kabake Allah, nan indak babilang, sarato nan iduik, untuak ba-ibadaik kabake Ba-liau.
52001010	Inyo tu bi mancuritokan pu-lo, tantang baa bana angkau bi ma-arokkan kadatangan Anak Allah dari sarugo, iyolah Isa Almasih, nan lah di-iduikkan baliak dek Allah dari ka-matian. Isa Almasih tu pulolah, nan lah manyalamaikkan kito dari ba-ngih Allah nan ka datang isuak.
52002001	Oih sudaro-sudaro! Angkau san-diri bi tawu, baraso indak tabu-wang siyo-siyo sajo doh kadatangan kami kabake angkau.
52002002	Angkau bi ta-wu, baraso sabalun kami datang ka-bake angkau di Tesalonika, kami lah di-aniayo, sarato lah di-ino di Fili-pi. Tapi, biyapun banyak urang nan malawan kami, nan Allah kito lah mambarikan kabaranian kabake ka-mi, untuak mambaritokan Injil nan barasa dari Baliau kabake angkau.
52002003	Kami ma-ajak angkau, indak doh dari niyaik nan kaliru; atau jo mu-kasuik nan indak barasiah, atau un-tuak ka mangicuah.
52002004	Indak doh nan baitu! Kami mangecek indak untuak ka manyanangkan ati urang doh, ta-pi, untuak manyanangkan ati Allah, nan ma-uji ati kami. Dek karano, ka-mi di-anggauk patuik dek Allah un-tuak mambaritokan Injil tu.
52002005	Angkau sandiri bi tawu, baraso indak panah doh kami bamuluik manih, atau ma-ngicuah angkau, untuak mangalim-buni mukasuik-mukasuik kami nan cangok. Allah sandirilah sasinyo!
52002006	Kami indak ba-usawo pulo doh, un-tuak mandapek pujian dari manu-sia — biya dari angkau, atau pun dari urang lain. Sabananyo sabagai rasul Isa Almasih, kami buliah sajo manun-tuik sasuatu dari angkau.
52002007	Tapi, kami basikauk lamah lambuik kutiko ba-rado di tangah-tangah angkau, nan bak ibaraik surang mandeh nan ma-ngasuah anak-anaknyo.
52002008	Dek karano kasiah sayang kami, kami basadiyo mambarikan kabake angkau, indak doh hanyo Injil nan dari Allah tu sa-jo, tapi, iduik kami pun kami bari-kan pulo. Dek karano, kami sangaik mangasiahi angkau!
52002009	Tantu layi ta-kana juwo lai dek angkau, baa bana ka gigiahnyo kami ba-usawo, sarato jo bajuwang. Siang malam kami ba-karajo, supayo kami indak manjadi baban dek siapo pun juwo di anta-ro angkau, di kutiko kami mamba-ritokan Injil nan dari Allah tu kaba-ke angkau.
52002010	Kami iduik jo sacaro nan suci, sa-rato jo nan bana, sarato indak baca-cek taradok angkau nan lah bi pica-yo kabake Isa Almasih. Allah sarato jo angkaulah, nan manjadi sasi-sasi kami.
52002011	Angkau bi tawu, baa bana kami lah manjadi bakcando surang apak taradok anak-anaknyo, kabake satiyok-tiyok angkau.
52002012	Kami mana-siyaik-i angkau, kami mambari do-rongan kabake angkau, sarato kami mandasak angkau, supayo iduik ma-nuruik ka-inginan Allah, sainggo ma-nyanangkan ati Baliau. Dek karano, Allah lah mamanggie angkau, untuak masuak Karajaan, sarato jo kamuli-yaan Baliau.
52002013	Ado lai suatu parkaro nan lain, nan mambuwek kami tatauk basyu-kur kabake Allah. Nan kami muka-suikkan iyolah, baraso pado wakatu kami manyampaikan kato-kato Allah kabake angkau, nan angkau layi na-muah mandanga, sarato manarimo kato-kato tu, indak doh sabagai ba-rito nan dari manusia, tapi, sabagai barito nan batua-batua dari Allah. Baliau-lah nan sadang bakarajo da-lam diri angkau nan ba-iman kaba-ke Isa Almasih.
52002014	Oih sudaro-sudaro, masalah nan angkau alami, lah di-alami pulo dek jamaat-jamaat Allah nan di Yudea, nan manjadi miliak Isa Almasih. Angkau mangalami kasan-saroan dari piyak banso angkau san-diri, samo jo bakcando nan di-alami dek jamaat-jamaat Allah nan di Yu-dea tu, dari piyak urang-urang Ya-hudi.
52002015	Urang-urang tu nan mam-bunuah Tuhan Isa Almasih, sarato jo nabi-nabi, sarato nan ma-aniayo ka-mi. Inyo tu bi mamusuahi kasado-nyo urang, nan Allah sabana indak suko doh kabake inyo tu.
52002016	Malah-an inyo tu bi ma-ambek-ambek kami untuak mambaritokan Injil kabake banso-banso nan indak urang Yahu-di, iyolah barito nan dapek manyalamaikkan sagalo banso tu. Jo caro nan baitu, urang-urang Yahudi tu ta-ruih manaruih manambah doso inyo tu, sampai ganok bilangannyo. Nan kiniko inyo tu, akienyo ditimpo dek bangih Allah!
52002017	Tapi sudaro-sudaro, sajak kami tapisah samantaro wakatu dari ang-kau — jauah dimato, tapi dakek di ati — kami samakin taragak kabake angkau, sarato ba-usawo sungguah-sungguah supayo batamu baliak jo angkau!
52002018	Kami baniyaik payi ma-ngunjuangi angkau; nan ambo lah mancubonyo sakali, duwo kali, tapi, Ubilih ma-alangi kami.
52002019	Sungguah, angkaulah arapan kami, sarato jo su-kocito kami, sarato jo mangkuto ka-banggaan kami. Dek karano, jikok isuak Tuhan Isa Almasih datang, nan kito ka bi mangadauk Baliau, mako, angkaulah nan ka manjadi kabang-gaan kami!
52002020	Batua, angkaulah ka-banggaan kami, sarato jo sukocito kami!
52003001	Akienyo, taragak kami tu indak dapek ditahan lai. Dek karano itu, kami mamutuihkan labiah elok kami ditinggakan sorang di Atena,
52003002	samantaro itu, kami ma-utuih su-daro kito Timotius. Inyo adolah pa-layan Allah nan bakarajo samo-samo jo kami, untuak mambaritokan Injil tantang Isa Almasih. Kami ma-utuih Timotius kabake angkau, supayo inyo manguwaikkan angkau, sarato man-dorong angkau, untuak samakin tam-bah ba-iman kabake Isa Almasih.
52003003	Jo caro nan baitu, indak ka surang juwo doh dari angkau nan ka suruik, dek karano di sagalo kasansaroan kito ko. Angkau sandiri tawu, baraso sagalo kasansaroan tu tamasuak dalam ran-cana Allah untuak kito.
52003004	Pado waka-tu kami sadang samo-samo jo angkau juwo lai, kami lah ma-agiah tawu kabake angkau talabiah dulu, bara-so kito ko ka sansaro. Sarato iyo ba-tua, itu sabana-bana lah tajadi; ang-kau sandiri mangatawu-inyo.
52003005	Itulah sabauknyo ambo ma-utuih Timotius, dek karano, ambo niyo sangaik nak tawu, baa ka-adaan angkau dalam parkaro ba-iman kabake Isa Almasih. Ambo kuwatir Ubilih kok barasil mandayo angkau, sainggo kasado-nyo jariah payah kami manjadi tabu-wang siyo-siyo.
52003006	Kiniko Timotius lah babaliak, sa-rato lah mambawok kaba sukocito kabake kami, tantang baa bana iman angkau kabake Isa Almasih, sarato angkau pun samo-samo mangasiahi. Inyo mancuritokan pulo kabake kami, baraso angkau tatauk mangana-nga-na di ati, sasuatu nan baiak tantang diri kami. Nan angkau niyo sangaik nak batamu jo kami, samo jo bakcan-do kami, niyo sangaik pulo nak ba-tamu jo angkau.
52003007	Itulah sabauknyo sudaro-sudaro, di dalam sagalo ka-susahan, sarato jo kasansaroan kami, kami tahibur dek barito tantang di-ri angkau. Iman angkau kabake Isa Almasih mambuwek kami basuko-cito,
52003008	sainggo kiniko kami maraso sungguah-sungguah iduik, asakan angkau layi tatauk badiri taguah, ba-satu jo Tuhan.
52003009	Baralah kagadangnyo raso syukur kami kabake Allah, ta-radok sagalo sukocito nan kami ra-sokan di adok-an Baliau, dek karano di angkau.
52003010	Siang malam kami ma-mintak kabake Allah jo sapanuah ati, supayo kito dapek batamu ba-adok-an muko, untuak malangkok-i apo nan angkau paralukan, untuak ba-iman kabake Isa Almasih manuruik nan samustinyo.
52003011	Mudah-mudahan Allah Bapak ki-to sandiri, sarato jo Tuhan kito Isa Almasih, nan ka maratokan jalan untuak kami, supayo kami dapek basuwo jo angkau!
52003012	Mudah-mudahan, Tuhan mambuwek angkau samakin samo-samo mangasiahi, sarato sama-kin mangasiahi kasadonyo urang, sa-inggo kasiah angkau tu samakin ba-tambah-tambah, samo jo bakcando kasiah kami kabake angkau.
52003013	Jo ca-ro nan baitu, Tuhan ka manguwaik-kan ati angkau, sainggo angkau su-ci, sarato indak bacacek di adok-an Allah Bapak kito, pado wakatu Tuhan kito Isa Almasih tibo isuak, samo-sa-mo jo kasadonyo urang nan manjadi miliak Baliau.
52004001	Akienyo sudaro-sudaro, kami lah mambarikan tuladan kabake ang-kau, tantang baa caro angkau musti iduik untuak manyanangkan ati Allah. Batua angkau iyo lah iduik bakcando itu. Tapi, kiniko dek kuwaso Tuhan Isa Almasih, kami sabana mamintak ka-bake angkau, sarato mandasak, supa-yo angkau labiah ba-usawo lai dalam parkaro itu!
52004002	Dek karano, angkau lah mangatawui sagalo pitunjuak nan lah kami barikan kabake angkau dek ku-waso Tuhan Isa Almasih.
52004003	Ikolah ka-handak Allah: Supayo angkau iduik sa-ngajo hanyo untuak Baliau, iduik suci, manjauahi sagalo pabuatan nan cabua.
52004004	Satiyok laki-laki di antaro angkau, musti tawu baa caro iduik jo bininyo, jo sacaro nan manyanangkan ati Allah, sarato jo manusia.
52004005	Jan iduik mam-paturuikkan awa napasu taradok bi-ni angkau, bakcando nan dipabuwek dek urang-urang nan indak ba Tuhan Allah.
52004006	Dalam parkaro nan bakcando itu, janlah ado surang pun juwo nan babuwek salah kabake sudaronyo, atau pun nan mangicuahnyo. Dulu kami lah mamparingekkan sangaik kabake angkau, baraso Tuhan ka ma-ukun urang-urang nan mampabuwek kasalahan nan bak-cando itu.
52004007	Allah mamanggie kito, indak doh untuak iduik cabua, tapi, supayo kito iduik jo caro nan manya-nangkan ati Baliau.
52004008	Urang nan manu-lak pangajaran ko, inyo indak doh ma-nulak pangajaran manusia, tapi, inyo manulak Allah nan mambarikan Roh Baliau nan suci kabake angkau.
52004009	Indak paralu lai kami mambuwek surek kabake angkau, tantang baa ca-ronyo angkau musti mangasiahi su-daro-sudaro nan sa-iman. Angkau sandiri lah di-aja-i dek Allah untuak samo-samo mangasiahi.
52004010	Nan par-karo iko lah angkau paliyekkan, ta-radok kasadonyo sudaro sa-iman di kaciyek-annyo wilayah Makedonia. Tapi sudaro-sudaro, kami sabana ma-mintak, supayo iduik angkau manja-di urang nan samakin elok andaknyo.
52004011	Ba-usawolah iduik jo sacaro nan tanang, sarato indak mancikarauwi urusan urang lain. Andaklah angkau bakarajo mancari napakah untuak iduik, bakcando nan dulu lah kami parentahkan kabake angkau.
52004012	Jikok angkau iduik bakcando itu, mako, angkau indak bagantuang kabake si-apo pun juwo, sainggo urang-urang nan indak picayo kabake Isa Almasih, ka bi ma-aromaik-i angkau.
52004013	Oih sudaro-sudaro, kami niyo su-payo angkau bi mangatawui nan saba-nanyo, tantang parkaro urang-urang nan lah bi maningga; supayo ang-kau indak bi basadiah ati, bakcando urang-urang lain nan indak bi mam-punyoi arapan.
52004014	Kito picayo, baraso Isa Almasih lah mati, sarato lah iduik baliak. Itu sabauknyo mangko kito pi-cayo pulo, baraso Allah ka ma-iduik-kan pulo baliak, kasadonyo urang nan lah bi mati, nan layi bi ba-iman kaba-ke Isa Almasih, supayo urang-urang tu iduik samo-samo jo Baliau.
52004015	Tantang parkaro itu, ikolah aja-ran Tuhan nan niyo kami sampaikan kabake angkau: Pado wakatu Tuhan Isa Almasih tibo isuak, kito nan la-yi iduik juwo lai kutiko itu, indak ka mandawului urang-urang nan lah bi maningga labiah dulu.
52004016	Isuak, male-kaik basa ka ba-imbau jo suwaro nan kuwaik, mako, sangkokalo Allah di-ambuih sabagai tando parentah. Su-dah tu, Tuhan Isa Almasih sandiri ka turun dari sarugo, mako, urang-urang Kristen nan lah bi maningga, ka di-iduikkan baliak talabiah dulu.
52004017	Sasu-dah tu, kito nan layi iduik juwo lai di kutiko itu, ka samo-samo di-angkek jo urang-urang tu masuak awan-awan, untuak batamu jo Tuhan di awang-awang. Sudah tu, kito ka manatauk tingga jo Tuhan untuak salamo-lamo-nyo.
52004018	Dek karano itu, andaklah ang-kau mampagunokan kato-kato ko, un-tuak samo-samo manguwaikkan ati.
52005001	Oih sudaro-sudaro, indak paralu doh kami mambuwek surek kaba-ke angkau, tantang pabilo wakatunyo nan tapek sagalo parkaro tu ka tajadi.
52005002	Dek karano, angkau sandiri lah cu-kuik tawu tantang parkaro itu, baraso Ari kadatangan Tuhan tu, ka tibo iba-raik bakcando urang maliang nan da-tang di tangah malam.
52005003	Jikok urang bi bakato, ”Sagalo sasuatunyo indak baa-baa, sarato indak ado doh masa-lah, ” mako, pado wakatu itulah jo sa-caro nan mandabok, urang-urang tu ka ditimpo dek kabinasoan, sarato indak surang juwo doh nan ka ta-inda. Kaja-dian tu ka tajadi jo sacaro nan manda-bok, ibaraik raso sakik nan dirasokan dek urang padusi nan manganduang, kutiko ka malayiekan anak.
52005004	Tapi, nan angkau indak doh urang nan iduik di nan kalam, sainggo ari tu mambu-wek angkau bi takajuik, ibaraik bak-cando urang nan kadatangan urang maliang.
52005005	Angkau kasadonyo adolah urang nan iduik di nan tarang; angkau tamasuak urang siang, nan tarang. Ki-to indak doh urang nan iduik di nan kalam, atau nan tamasuak urang ma-lam nan kalam.
52005006	Dek karano itu, kito indak buliah doh lalok-lalok sajo, bak-cando urang nan lain. Kito musti ba-jago-jago, sarato pikieran kito musti tarang.
52005007	Pado malam ari urang bi la-lok, sarato di malam ari pulo urang manjadi mabuak.
52005008	Tapi, kito ko ado-lah urang-urang nan tamasuak urang siang nan tarang; dek karano itu, pi-kieran kito musti tarang. Kito musti tatauk ba-iman kabake Tuhan, sarato mangasiahi urang-urang nan lain, sa-rato ba-arok jo sacaro yakin, baraso Allah ka manyalamaikkan kito. Itulah sinjato nan malinduangi kito dalam pa-juwangan malawan nan kalam.
52005009	Allah mamiliah kito indak doh untuak di-ukun, tapi, untuak disalamaikkan ma-lalui Tuhan kito Isa Almasih.
52005010	Baliau mati untuak kito, supayo pado waka-tu Baliau datang isuak — antah kito la-yi iduik juwo lai, antah kito lah mati — kito dapek iduik samo-samo jo Ba-liau.
52005011	Dek karano itu, andaklah ang-kau tatauk samo-samo manasiyaik-i, sarato samo-samo manguwaikkan, sa-mo jo bakcando nan sadang angkau pa-buwek kiniko.
52005012	Oih sudaro-sudaro, kami sabana mamintak, supayo angkau bi ma-arago-wi urang-urang nan bakarajo di tangah-tangah angkau; iyolah urang-urang nan lah dipiliah dek Tuhan, untuak nan ka mamimpin, sarato nan ka manasiyaik-i angkau.
52005013	Pabuweklah urang-urang tu jo sacaro nan sa-aromaik-aromaiknyo, sarato jo cinto kasiah, dek karano ma-ngana apo nan lah dipabuwek dek inyo tu. Tatauklah iduik saiyo sakato.
52005014	Kami mamintak pulo sudaro-su-daro, agiah tawulah jo sacaro elok urang nan indak namuah bakarajo; taguahkan ati urang nan takuik; to-longlah urang nan paralu ditolong, sarato saba-lah taradok kasadonyo urang.
52005015	Jago-ilah, supayo jan ado urang mambaleh nan jahek, jo nan jahek. Ba-usawolah taruih untuak ba-buwek nan elok, antaro sasamo ang-kau, sarato kabake sadonyo urang.
52005016	Andaklah angkau tatauk bi ba-sukocito,
52005017	sarato tatauklah badowa.
52005018	Dalam sagalo ka-adaan, andaklah angkau basyukur, dek karano, itulah nan di-inginkan dek Allah dari ang-kau, sabagai urang nan iduik basatu jo Isa Almasih.
52005019	Janlah dipadamkan Roh Allah.
52005020	Janlah ma-anggauk remeh barito-barito nan dibarikan dek Roh Allah.
52005021	Sagalo sasuatu musti di-uji, sara-to nama nan elok musti di-ikuik-i.
52005022	Jauah-ilah sagalo rupo karajo nan jahek.
52005023	Mudah-mudahan, Allah sandiri nan mambarikan kito tanang santo-so, sarato manjadikan angkau urang nan sabana-bana iduik sangajo un-tuak Allah. Mudah-mudahan, Allah manjago tubuah angkau kaciyek-an-nyo, biya roh, biya jiwa, atau pun tubuah angkau, sainggo indak ado caceknyo, pado wakatu Tuhan kito Isa Almasih tibo isuak.
52005024	Allah, nan lah mamanggie angkau, ka mampa-buwek sagalo parkaro tu, dek kara-no Baliau indak barubah ati.
52005025	Oih sudaro-sudaro, dowakanlah kami!
52005026	Basalam-salaman jo sacaro nan areklah angkau kasadonyo, sabagai sudaro nan sasamo Kristen
52005027	Ateh namo kuwaso Tuhan, ambo sabana mamintak, supayo angkau mambacokan surek ko kabake sadonyo sudaro nan sa-iman.
52005028	Mudah-mudahan, Tuhan kito Isa Almasih, mambarakaik-i ang-kau. Salam aromaik dari kami, Paulus
53001001	Sudaro-sudaro jamaat di Tesalo-nika, nan manjadi umaik Allah Bapak kito, sarato jo Tuhan Isa Alma-sih! Kami, iyolah Paulus, Silas sarato jo Timotius,
53001002	ma-arokkan mudah-mu-dahan Allah Bapak, sarato jo Tuhan Isa Almasih, mambari barakaik sara-to jo tanang santoso kabake angkau.
53001003	Oih sudaro-sudaro, kami tatauk wajib basyukur kabake Allah dek ka-rano di angkau. Batua, iyo sapatuik-nyolah kami bi basyukur, dek karano angkau samakin ba-iman kabake Isa Almasih, sarato samakin kasiah ma-ngasiahi sasamo angkau.
53001004	Itulah sa-bauknyo, mangko kami taruih man-curitokan tantang parkaro angkau, di satiyok kali kami mangunjuangi ja-maat-jamaat Allah. Sabana bangga kami mancuritokan, baa bana ang-kau tatauk taguah ba-iman kabake Isa Almasih, di dalam iduik nan di-aniayo, sarato dalam kasansaroan nan angkau tangguangkan.
53001005	Mako, nyatolah dek kito, bara-lah ka adienyo pangadielan Allah: Angkau lah bi sansaro dek karano manjadi umaik Karajaan Allah, sa-rato dek karano itu, angkau ka di-anggauk patuik untuak masuak ka dalam Karajaan tu.
53001006	Allah ka mam-pabuwek apo nan adie, sarato ka mambalehkan kasansaroan kaba-ke urang nan mambuwek angkau bi sansaro.
53001007	Nan kabake angkau nan kiniko bi sansaro — baitu pulo ka-bake kami — Allah ka mambarikan karinganan isuak, di ari Tuhan Isa Almasih turun dari sarugo, sarato ka manampakkan diri Baliau samo-samo jo malekaik-malekaik Baliau, dalam kuwaso Baliau,
53001008	disarato-i jo api nan manyalo-nyalo. Baliau turun untuak ka ma-ukun urang-urang nan indak bi mampadulikan Allah, sarato nan indak namuah iduik sasuwai jo Injil tantang Isa Almasih Tuhan ki-to.
53001009	Urang-urang tu ka bi manarimo ukunan kabinasoan untuak salamo-lamonyo, inyo tu dicampakkan ka lu-wa dari lingkuangan Tuhan, sarato ka luwa dari kuwaso Baliau nan ba-sa;
53001010	kasadonyo tu ka tajadi di ari Baliau datang isuak, untuak dimu-liekan dek umaik-Nyo, sarato untuak di aromaik-i dek kasadonyo urang nan ba-iman. Angkau pun ka bi ba-rado di antaro umaik Allah tu, dek karano angkau lah bi picayo kaba-ke barito nan kami baritokan kaba-ke angkau.
53001011	Itulah sabauknyo, mangkonyo ka-mi taruih mandowakan angkau. Ka-mi badowa supayo Allah manjadikan angkau patuik untuak iduik manu-ruik kahandak Baliau; untuak itulah Baliau mamanggie angkau. Mudah-mudahan Allah, jo kuwaso Baliau mampalakukan ka-inginan angkau untuak babuwek baiak, sarato ma-nyamparonokan kasadonyo karajo nan angkau karajokan, dek karano ba-iman kabake Isa Almasih.
53001012	Jo ca-ro nan baitu, Tuhan kito Isa Almasih dimuliekan malalui iduik angkau, nan angkau pun dimuliekan dek Isa Almasih, dek karano kabaiakkan ati Allah kito, sarato jo Tuhan Isa Almasih.
53002001	Tantang parkaro kadatangan Tuhan kito Isa Almasih, sarato jo tantang parkaro kito nan ka dikum-puakan, untuak tingga samo-samo jo Baliau, mako, ikolah nan ambo saba-na mamintak kabake angkau:
53002002	Jan-lah capek ilang aka, atau rasah, dek karano dapek barito, baraso lah ti-bo masonyo Tuhan Isa Almasih da-tang baliak. Mungkin barito tu ba-rasa dari suatu nubuwaik, atau dari suatu ajaran; atau mungkin sajo ado urang nan bi bakato, baraso kami pa-nah mambuwek surek nan bakcando itu, di dalam salah ciyek surek nan kami buwek.
53002003	Nan baa pun juwo, jan dipadiyakan urang mangicuah ang-kau. Dek karano, sabalun tibo Ari nan itu, mustilah tajadi labiah dulu kajadian nan bakcando iko: Sambuah urang nan ka bi marotaik, ma-eng-kari Isa Almasih; sarato Manusia Ja-hek nan samustinyo masuak narako, ka mampanampakkan diri.
53002004	Jo basi-bondek inyo ka malawan, sarato ka manenggikan diri, di ateh kasadonyo nan disambah dek manusia, atau di ateh kasadonyo dewa, nan di ang-gauk Allah dek manusia. Malahan inyo ka duduak di dalam Baithullah, sarato manyuwaraikkan baraso inyo adolah Allah.
53002005	Kana-ilah, baraso ambo panah ma-agiah tawu kasadonyo tu, pado waka-tu ambo sadang samo-samo jo angkau juwo lai.
53002006	Nan angkau bi tawu, apo kiniko nan managah supayo jan tajadi kasadonyo tu. Isuak, pado wakatu nan lah ditantukan dek Allah, Manusia Ja-hek tu ka manyatokan diri.
53002007	Kakuatan nan mangarajokan karajo nan jahek tu, lah muloi bakarajo jo sacaro rasiyo, ta-pi, di ambek-ambek juwo lai. Isuak, ji-kok nan ma-ambek tu lah di-anjakkan,
53002008	barulah kaliyatan Manusia Jahek tu. Sudah tu, jikok Tuhan Isa Almasih da-tang, Baliau ka mambunuah Manusia Jahek tu, jo ambuihan angok dari mu-luik Baliau, sarato ka mambinasokan-nyo jo cahayo gumilang kahadiran Ba-liau.
53002009	Manusia Jahek tu ka datang jo suatu kuwaso nan gadang dari Ubi-lih. Inyo ka mampabuwek sagalo ma-cam ka-ajaiban, sarato jo sagalo par-karo nan luwa biaso, nan panuah jo kicuah.
53002010	Inyo ka mampagunokan sa-galo tipu dayo nan jahek, untuak ma-nyasekkan urang-urang nan ka bina-so. Inyo tu ka binaso, dek karano bi manulak, sarato indak bi manyuko-i barito nan bana dari Allah, nan dapek manyalamaikkan inyo tu.
53002011	Itulah sa-bauknyo, Allah mandatangkan kabake inyo tu suatu kuwaso nan manyasek-kan, sainggo inyo tu bi picayo kabake apo nan indak batua.
53002012	Akibaiknyo, kasadonyo urang nan suko kabake do-so, sarato indak bi picayo kabake nan bana tu, ka di-ukun.
53002013	Oih sudaro-sudaro nan dika-siahi dek Tuhan! Kami musti ta-tauk basyukur kabake Allah tan-tang parkaro angkau, dek karano, dari samulo Allah lah mamiliah ang-kau untuak disalamaikkan. Itu ta-jadi, dek karano apo nan lah di-karajokan dek Roh Allah taradok angkau, untuak manjadikan ang-kau umaik Allah nan suci, sarato dek karano angkau bi picayo, kaba-ke barito nan bana nan dari Allah.
53002014	Untuak itulah Allah mamanggie angkau, malalui Injil nan kami baritokan kabake angkau. Allah ma-manggie angkau, dek karano, Baliau niyo supayo angkau sato marasokan kamuliyaan Tuhan kito Isa Almasih.
53002015	Dek karano itu sudaro-sudaro, ta-guahlah tagak, sarato tatauklah ba-pacik kabake sagalo ajaran nan lah kami barikan kabake angkau, biya nan jo muluik, atau pun jo sacaro nan tatulih.
53002016	-
53002017	Mudah-mudahan, Tuhan kito Isa Almasih, sarato jo Allah Bapak kito, mahibur sarato jo manguwaik-kan ati angkau, supayo angkau da-pek mangarajokan, sarato jo mam-baritokan apo nan elok. Dek karano Allah mangasiahi kito, sarato dek karano kabaiakkan ati Baliau, ma-ko, Baliau ka mambuwek kito ta-tauk taguah, sarato ma-arokkan apo nan elok.
53003001	Akienyo sudaro-sudaro, badowa-lah untuak kami. Badowalah su-payo barito nan dari Tuhan, dapek taruih tasebar jo sacaro nan capek, sarato ditarimo jo sacaro nan elok, samo jo bakcando nan lah tajadi di angkau dulu.
53003002	Sarato dowakan pulo-lah, supayo Allah malinduangi kami dari urang-urang pangacau nan ja-hek. Dek karano, indak kasadonyo urang doh nan picayo kabake barito nan dari Tuhan tu.
53003003	Tapi, Tuhan indak barubah ati. Baliau ka manguwaikkan angkau, sa-rato ka malinduangi angkau dari Si Jahek.
53003004	Nan kami picayo sapanuah-nyo kabake Tuhan tantang parkaro angkau, baraso angkau sadang ma-ngarajokan, sarato ka taruih manga-rajokan, apo nan lah kami sarankan kabake angkau.
53003005	Mudah-mudahan, Tuhan mam-bimbiang angkau untuak labiah ma-ngarati, baraso Allah mangasiahi angkau, sarato bi tawu pulo, baraso Isa Almasih mambari kataguahan ati kabake angkau.
53003006	Oih sudaro-sudaro, ateh namo ku-waso Tuhan Isa Almasih, kami ma-marentahkan, supayo angkau man-jauahi kasadonyo sudaro nan iduik bamaleh-maleh, sarato nan indak ma-ikuik-i sagalo ajaran nan lah ka-mi barikan kabake inyo tu.
53003007	Angkau sandiri bi tawu, baraso angkau mus-ti ma-ikuik-i tuladan dari kami. Ka-mi indak bamaleh-maleh doh, kutiko kami barado di tangah-tangah ang-kau.
53003008	Kami indak ado doh mamakan makanan urang nan indak babayie. Tapi sabaliaknyo, siang malam kami bakarajo kareh, supayo kami indak manjadi baban dek siapo pun juwo di antaro angkau.
53003009	Kami mampabuwek nan baitu, indak doh dek karano ka-mi indak ba-hak manuntuik supayo angkau manolong kami, tapi, dek ka-rano kami niyo manjadi tuladan dek angkau.
53003010	Pado wakatu kami sadang barado di tangah-tangah angkau ju-wo lai, kami lah mambari paratua-ran nan bakcando iko, ”Urang nan in-dak namuah bakarajo, indak buliah makan.”
53003011	Kami mangatokan bakcando iko, dek karano kami mandanga, bara-so ado urang di antaro angkau nan iduik bamaleh-maleh. Inyo tu indak bi mangarajokan sabuwah alah juwo, salain dari sibuk mancikarauwi uru-san urang lain.
53003012	Ateh namo kuwaso Tuhan Isa Almasih, kami parentah-kan urang-urang tu, sarato jo mam-paringekkan, supayo inyo tu bi ba-karajo jo sacaro nan tanang, sarato mancari napakah untuak iduik inyo tu sandiri.
53003013	Tapi, nan angkau basumangaik-lah taruih babuwek baiak.
53003014	Mung-kin, isuak ado urang nan indak namuah ma-ikuik-i apo nan kami ka-tokan dalam surek ko. Ingek-ingek-lah taradok urang nan bakcando itu, sarato jan bagawua jo inyo, supayo inyo buliah tawu diri.
53003015	Tapi, janlah dipabuwek inyo sabagai musuah; an-daklah inyo dinasiyaik-i sabagai su-rang sudaro.
53003016	Tuhan, adolah tampaik asa tanang santoso kito. Mudah-mudahan, Baliau tatauk mambarikan kabake angkau, ta-nang santoso dalam sagalo parkaro. Mu-dah-mudahan, Tuhan manyaratoi suda-ro kasadonyo.
53003017	Salam dari ambo, Paulus. Ambo sandiri nan manulihkan bagian nan iko. Ikolah tando nan ambo bari di satiyok surek nan ambo buwek.
53003018	Mudah-mudahan, Tuhan kito Isa Almasih, mambarakaik-i sudaro ka-sadonyo. Salam aromaik dari kami, Paulus
54001001	-
54001002	Oih Timotius, anak ambo nan sah di dalam Tuhan! Surek ko da- ri ambo, Paulus, rasul Isa Almasih dek parentah Allah, Panyalamaik kito, sa-rato dek parentah Isa Almasih, arapan kito. Mudah-mudahan Allah Bapak, sarato jo Isa Almasih Tuhan kito mambari ba-rakaik, rahmaik sarato jo tanang santo-so kabake angkau.
54001003	Ambo niyo supayo angkau tatauk tingga di Efesus, bakcando nan lah am-bo dasak kabake angkau, pado waka-tu ambo payi ka Makedonia. Dek kara-no, di Efesus ado babarapo urang nan manyebarkan ajaran nan indak batua, nan angkau musti ma-antikan karajo urang-urang tu.
54001004	Katokan kabake inyo tu, supayo jan manjadi paratian tan-tang parkaro kaba-kaba bagalau, sa-rato jo sagalo curito asa-usua nan in-dak putuih-putuihnyo. Kasadonyo tu hanyo ka manimbuakan patangkaran sajo, sarato indak ma-ujuikkan ranca-na Allah, nan hanyo dapek dikatawui malalui iman kabake Baliau.
54001005	Tujuan nasiyaik ambo tu adolah supayo urang dapek mampunyoi ati nan barasiah, sa-rato jo ati ketek nan suci, sarato saba-na-bana ba-iman kabake Tuhan, sarato jo caro nan baitu, inyo tu dapek samo-samo bi mangasiahi.
54001006	Ado sabagian urang nan iduiknyo indak lai bakcando itu, sarato lah tasasek dalam sagalo pa-debaik-an nan indak bapayidah.
54001007	Inyo tu bi niyo nak manjadi guru-guru uga-mo, padohal, inyo tu sandiri indak mamahami doh, kato-kato nan inyo pagu-nokan, atau sagalo parkaro nan baitu yakin dikamukokan dek inyo tu.
54001008	Kito tawu baraso paratuaran uga-mo elok, jikok dipagunokan manuruik nan samustinyo.
54001009	Tantunyo musti di-kana-i pulo, baraso paratuaran dibu-wek indak doh untuak urang nan elok, tapi, untuak urang nan suko malang-ga paratuaran, iyolah urang nan pan-durako, urang nan indak tawu jo raso ibo, untuak urang nan pasiak, sarato nan badoso, untuak urang nan indak ba-ugamo, untuak urang duniawi, untuak urang nan mambunuah apak-nyo, atau nan mambunuah mandeh-nyo, sarato untuak kasadonyo urang nan pambunuah,
54001010	untuak urang-urang nan cabua, untuak urang nan pa-anak jawi, untuak urang nan pan-culiak, untuak urang nan pangicuah; untuak sasi-sasi nan panduto, sarato untuak siapo sajo, nan bi mampabu-wek sagalo parkaro nan batantangan jo ajaran nan bana.
54001011	Ajaran tu ado dalam Injil, nan pambaritoannyo di-picayokan kabake ambo, iyolah Injil nan dari Allah nan basa, sarato nan patuik dipuji.
54001012	Ambo basyukur kabake Isa Almasih Tuhan kito. Baliau lah mam-barikan kakuatan kabake ambo un-tuak malayani Baliau, sarato Baliau ma-anggauk ambo patuik, untuak manjalankan tugeh tu,
54001013	biyapun dulu ambo mampitanah, sarato ma-aniayo, sarato jo ma-ino Baliau. Tapi, Allah maraso ibo kabake ambo, dek karano, pado wakatu itu ambo alun lai jadi urang nan ba-iman, ja-di, nan ambo pabuwek tu di luwa pa-ngatawuan sabagai urang ba-iman.
54001014	Nan ambo malah dilimpahi jo rah-maik dek Tuhan kito. Baliau mamba-rikan kabake ambo, kamampuan un-tuak ba-iman kabake Baliau, sarato mangasiahi sasamo manusia. Kamam-puan tu dibarikan kabake sadonyo kito nan lah basatu jo Isa Almasih.
54001015	Sungguah, batualah kato-kato nan bakcando iko — dek karano itu patuik-lah ditarimo, sarato dipicayo-i sapa-nuahnyo —: ”Isa Almasih turun ka du-nia ko untuak manyalamaikkan urang nan badoso.” Sarato ambolah urang badoso nan paliang jahek.
54001016	Tapi, malah dek karano itulah Allah mara-so ibo kabake ambo, supayo Isa Alma-sih dapek manyatokan kasadonyo ka-sabaran Baliau, taradok ambo urang nan paliang badoso ko. Nan iko ka manjadi suatu conto isuak, untuak ka-sadonyo urang nan ka bi ba-iman ka-bake Baliau, sarato nan ka bi man-dapek iduik sajati nan kaka.
54001017	Allah, Rajo sagalo jaman, patuik di-aro-maik-i, sarato dipuji satiyok wakatu, dek karano Baliau-lah nan kaka, nan indak kaliyatan, sarato nan aso, indak babilang! Amin.
54001018	Oih Timotius, anak ambo! Tugeh ko ambo picayokan kabake angkau, dek mangana kabake pasan Allah, nan disampaikan dek nabi-nabi da-lam jamaat, tantang parkaro diri ang-kau. Andaklah pasan tu manjadi ba-ka dek angkau, dalam pajuwangan nan baiak.
54001019	Bajuwanglah, jo saca-ro bapacik kabake kayakinan nan ba-na, sarato jo ati ketek nan suci. Ado urang-urang nan indak bi paduli ka-bake suwaro ati keteknyo, sainggo bi-nasolah iman inyo tu.
54001020	Di antaro-nyo iyolah, Himeneus jo Aleksander. Kaduwo urang tu lah ambo ukun jo sacaro manyarahkan inyo tu kabake Ubilih, supayo inyo tu bi baraja un-tuak baranti ma-ino Allah.
54002001	Nan partamu-tamu, ambo sa-bana mamintak, supayo dowa jo pinto, sumbayang, dowa supaat, sarato jo ucapan syukur, disampai-kan kabake Allah untuak kasadonyo urang;
54002002	untuak rajo-rajo, sarato un-tuak kasadonyo urang nan bi mama-cik kakuwasoan. Mintaklah, supayo kito dapek iduik tanang, sarato in-dak tagaduah untuak Allah jo saca-ro parangai nan patuik.
54002003	Itulah nan baiak, sarato nan manyanangkan ati Allah, Panyalamaik kito.
54002004	Baliau ni-yo supayo kasadonyo urang disala-maikkan, sarato mangatawui apo nan bana.
54002005	Dek karano, hanyo ado satu Allah, sarato hanyo satu pulo parantaro Allah jo manusia, iyolah Isa Almasih.
54002006	Baliau surang manu-sia nan lah manyarahkan diri Ba-liau, untuak malapehkan kasadonyo urang dari sagalo doso urang-urang tu. Jo sacaro nan baitu, Allah manya-tokan pado wakatu nan tapek, ba-raso Baliau niyo supayo kasadonyo urang disalamaikkan.
54002007	Sarato itulah sabauknyo, ambo disuruah payi ka-bake urang-urang nan indak urang Yahudi, untuak mangabakan kaba-ke inyo tu, barito tantang kayakin-an nan bana. Nan ambo kamukokan ko adolah batua, nan ambo indak baduto doh.
54002008	Ambo niyo supayo di ma pun ju-wo laki-laki bi badowa jo ati nan barasiah, indak ado bangih atau si-lang salisiah.
54002009	Andaklah urang-urang padusi ma-iyasi dirinyo jo sacaro nan sa-dang elok, sarato mamakai pakaian nan bataratik. Nan rambuiknyo in-dak buliah doh dipabagai-bagaikan, atau mamakai pariyasan ameh, atau pariyasan mutiara, atau mamakai pa-kaian nan maha-maha.
54002010	Tapi saba-liaknyo, andaklah urang-urang padu-si ma-iyasi dirinyo jo sagalo pabuatan nan baiak, bakcando nan sapatuik-nyo dek padusi nan ba-ibadaik kaba-ke Allah.
54002011	Urang padusi samustinyo banyak anok, sarato patuah manari-mo ajaran
54002012	Ambo indak mambu-liahkan doh padusi ma-aja, atau pun mamarentah laki-laki; urang padu-si musti banyak anok.
54002013	Dek karano, nan partamu-tamu dijadikan adolah Adam, sarato kamudian barulah Ha-wa.
54002014	Sarato indak doh Adam nan ta-dayo, tapi, padusilah nan tadayo, sa-inggo malangga apo nan ditagah dek Allah.
54002015	Biyapun baitu, padusi ka sa-lamaik, dek karano inyo malayiekan anak, asakan inyo jo sacaro randah ati, tatauk ba-iman kabake Isa Alma-sih, sarato tatauk mangasiahi sasamo manusia, sarato iduik sangajo untuak Allah.
54003001	Sungguah, batualah kato-kato nan bakcando iko, ”Urang nan niyo nak manjadi paniliak jamaat, ma-inginkan suatu karajo nan sangaik ba-arago.”
54003002	Surang paniliak jamaat, mustilah urang nan indak bacacek, bi-ninyo hanyo surang, tawu manahan diri, bijaksano, sarato bataratik; inyo suko manarimo urang di rumahnyo, sarato bisa ma-aja urang;
54003003	jan urang nan pamabuak, atau nan suko baca-kak. Tapi sabaliaknyo, inyo musti la-mah lambuik, sarato suko kabake nan damai. Inyo indak buliah cangok jo pitih.
54003004	Inyo musti tawu ma-atur ru-mah tanggonyo jo sacaro elok, sara-to mandidik anak-anaknyo untuak patuah, sarato aromaik kabake inyo.
54003005	Dek karano, jikok urang indak tawu ma-atur rumah tanggonyo sandiri, baa pulo inyo ka dapek ma-atur jama-at Allah?
54003006	Surang paniliak jamaat, indak buliah doh urang nan baru man-jadi urang Kristen, supayo inyo jan manjadi uju, sudah tu, takutuak bak-cando Ubilih sa-isuak.
54003007	Inyo mustilah urang nan punyo namo baiak dalam masarakaik; dek karano, jikok indak baitu, mako inyo ka di-ino urang, sa-inggo jatuah masuak parangkok Ubi-lih.
54003008	Pambantu jamaat musti pulolah urang nan elok, sarato nan tuluih ati; indak cangok jo pitih, sarato indak suko talampau banyak minun ang-gur.
54003009	Inyo tu musti bapacik arek, jo ati ketek nan barasiah kabake ajaran kayakinan Kristen, nan lah dinyato-kan dek Allah.
54003010	Andaknyo urang-urang tu di-uji dulu, nan jikok tanyato inyo tu indak bacacek, barulah inyo tu buliah mambantu di dalam jama-at.
54003011	Urang rumah inyo tu pun, musti pulolah urang nan elok, sarato indak doh urang nan suko mambuwek ga-suih-gasuih. Inyo tu musti tawu ma-nahan diri, sarato luruih ati dalam sagalo parkaro.
54003012	Pambantu jama-at, musti hanyo mampunyoi bini so-rang. Inyo musti tawu ma-atur anak-anaknyo, sarato jo rumah tanggonyo jo sacaro nan elok.
54003013	Urang-urang nan mambantu jo sacaro nan elok di dalam jamaat, inyo ka di-aromaik-i urang, sarato manjadi samakin bara-ni mangecek, tantang parkaro iman inyo tu kabake Isa Almasih.
54003014	Ambo ma-arokkan, indak lamo lai ambo ka mangunjuangi angkau. Biya-pun baitu, nan ambo mambuwek surek juwo kabake angkau,
54003015	supayo, jikok ambo talambek, angkau lah tawu baa samustinyo iduik kito sabagai kaluarga Allah, iyolah jamaat Allah nan iduik. Jamaat ko lah nan marupokan tunggak panupang, sarato pandukuang ajaran nan bana dari Allah.
54003016	Indak surang ju-wo doh urang nan bisa mambantah, ba-ralah ka dalamnyo rasiyo ugamo kito: Baliau manampakkan diri dalam rupo manusia, sarato dinyatokan bana dek Roh Allah, sarato diliyek dek malekaik-malekaik. Dibaritokan di antaro banso-banso, nan Baliau dipicayo-i di kaciyek-annyo muko bumi, sarato di-angkek ka sarugo.
54004001	Roh Allah mangatokan jo saca-ro nan jaleh, baraso di maso-ma-so nan ka datang, sabagian urang ka bi marotaik, ma-engkari Isa Almasih. Inyo tu ka bi patuah kabake roh-roh nan ma-nyasekkan, sarato bi ma-ikuik-i saga-lo ajaran roh jahek,
54004002	nan disampaikan malalui urang-urang munapiak nan bi mangicuah. Ati ketek urang-urang tu lah bi kalam.
54004003	Inyo tu bi ma-aja urang untuak indak bi kawin, sarato ado ba-barapo makanan nan indak buliah di-makan. Padohal makanan tu dijadikan dek Allah, untuak dimakan jo ucapan syukur kabake Baliau, dek urang-urang nan lah ba-iman kabake Isa Almasih, sarato nan lah tawu jo ajaran nan bana nan dari Allah.
54004004	Sagalo sasuatu nan di-jadikan dek Allah tu elok, sarato indak ado ciyek juwo doh nan musti di-ang-gauk aram, jikok lah ditarimo jo ucap-an syukur kabake Allah.
54004005	Dek karano barakaik nan dari Allah, sarato jo do-wa, mambuwek makanan tu manjadi ala.
54004006	Jikok angkau ma-ajakan kasa-donyo tu kabake sudaro-sudaro sa-iman, mako, angkau ka manjadi pa-layan Isa Almasih nan bakarajo jo sacaro nan elok. Nan angkau ka ta-ruih mamupuak batin angkau, jo kato-kato Allah nan kito picayo-i, sara-to jo sagalo ajaran nan bana, nan lah angkau ikuik-i salamo ko.
54004007	Jauahilah sagalo curito nan barasa dari angan-angan nan indak bapayidah. Andak-lah angkau malatiah diri untuak iduik nan ba-ibadaik.
54004008	Latiahan tubuah ha-nyo saketeknyo gunonyo, tapi, latiah-an rohani paguno dalam sagalo par-karo, dek karano manganduang janji, untuak iduik di maso kiniko, sarato iduik di maso nan ka tibo.
54004009	Kato-ka-to tu bana, sarato patuik ditarimo, sa-rato dipicayo-i sapanuahnyo.
54004010	Itu-lah sabauknyo kito bajuwang, sarato bakarajo kareh, dek karano, kito ba-arok sapanuahnyo kabake Allah nan iduik; Baliau-lah Panyalamaik kasa-donyo urang, nan tarutamu sakali urang-urang nan ba-iman.
54004011	Ajakanlah kasadonyo tu, sarato suruahlah urang-urang tu ma-ikuik-inyo.
54004012	Jan ado surang pun juwo urang nan ma-anggauk angkau ran-dah, dek karano angkau nan baru mu-do matah. Tapi sabaliaknyo, andaklah angkau jadi tuladan dek urang-urang nan ba-iman, dalam angkau bakato-kato, sarato dalam tingkah laku ang-kau, dalam caro angkau mangasiahi sasamo manusia, sarato dalam caro angkau ba-iman kabake Isa Almasih, sarato jo caro iduik angkau nan su-ci.
54004013	Samantaro itu, sampai ambo ti-bo isuak, angkau musti basungguah-sungguah mambacokan Alkitauk kabake urang-urang tu, sarato mam-bari sumangaik, sarato jo ma-aja inyo tu.
54004014	Angkau pagunokanlah jo saca-ro nan basungguah-sungguah, ka-mampuan nan dari Roh Allah nan di-barikan kabake angkau, pado wakatu pamimpin-pamimpin jamaat, bi ma-latakkan tangan inyo tu di ateh ka-palo angkau, sarato di kutiko nabi-nabi bi manyampaikan pasan Allah tantang parkaro diri angkau.
54004015	Kara-jokanlah kasadonyo tu jo sacaro nan basungguah-sungguah, supayo ka-majuan angkau diliyek dek kasadonyo urang.
54004016	Jago-ilah diri angkau, sarato jago-i pulolah pangajaran ang-kau. Andaklah angkau tuluih manga-rajokan kasadonyo tu, dek karano, jo caro nan baitu angkau ka manyala-maikkan, biya diri angkau sandiri, atau pun urang-urang nan bi ma-iyo-kan kecek angkau.
54005001	Janlah angkau basikauk kareh ta-radok urang nan labiah tuwo da-ripado angkau, tapi, ajaklah inyo un-tuak mandangakan kato-kato angkau, sa-olah-olah inyo adolah apak angkau. Anggauklah urang-urang nan mudo sabagai karek-an,
54005002	nan urang-urang padusi nan labiah tuwo, anggauklah sabagai mandeh. Urang-urang padusi nan mudo, andaklah angkau anggauk sabagai adiak, jo sikauk nan suci.
54005003	Aromaik-ilah urang-urang nan ma-rando, nan sabana-bana iduik sorang.
54005004	Tapi, jikok surang urang marando, nan layi mampunyoi anak, atau mam-punyoi cucu, mako, anak cucunyo tu lah nan partamu-tamu, nan musti di-bari pangaratian, baraso inyo tu mus-ti mamparatikan kaum kaluarga inyo tu, sarato mambaleh budi urang ga-eknyo, sarato jo anduang inyo tu. Dek karano, itulah parkaro nan ma-nyanangkan ati Allah.
54005005	Jamaat mus-ti mamaliaro urang marando nan sa-bana-bana iduik sorang, sarato indak mampunyoi siapo pun juwo nan ka dapek mamaliaro inyo, nan hanyo ba-arok kabake Allah. Siang malam inyo taruih badowa kabake Allah, untuak mintak partolongan Baliau.
54005006	Tapi, urang marando nan iduik mampatu-ruikkan ka-inginan tabiyaik manusia-nyo, ba-arati inyo lah mati, biyapun inyo layi iduik juwo lai.
54005007	Sampai-kanlah pitunjuak-pitunjuak ko kaba-ke jamaat, supayo inyo tu iduik in-dak bacacek.
54005008	Tapi, jikok ado urang nan indak mamaliaro sanak sudaro-nyo, labiah-labiah kaluarga inyo sandiri, ba-arati urang tu ma-engkari ka-yakinannyo; inyo labiah buruak dari urang nan indak ba-iman.
54005009	Hanyo urang marando nan ma-manuahi saraik-saraik nan bakcan-do iko lah, nan buliah dimasuakkan ka dalam cataiktan urang marando: umuanyo musti indak kurang dari anam puluah tawun, dulu inyo ha-nyo sakali sajo bajunjuangan,
54005010	inyo tamusawua sabagai padusi nan su-ko mampabuwek sagalo parkaro nan elok, umpamonyo, inyo lah mang-gadangkan anak-anaknyo jo sacaro nan elok, suko mambawok tompang urang nan indak punyo tampaik un-tuak bamalam, suko malayani urang-urang nan ba-iman, suko mambantu urang-urang nan kasuliktan, sarato suko mampabuwek sagalo rupo kara-jo nan baiak, jo sacaro nan basung-guah-sungguah.
54005011	Jan dimasuakkan ka dalam ca-taiktan tu, urang-urang marando nan mudo. Dek karano, jikok salero mu-do inyo tu manjadi sangaik kuwaik, inyo tu niyo nak balaki baliak, sarato maninggakan Isa Almasih.
54005012	Mako, inyo tu bi basalah, dek karano, inyo tu bi mamungkie-i janji, nan dibari-kan kabake Baliau.
54005013	Ciyek lai pulo, inyo tu bi mambuwang-buwang wa-katu, nan bi kaluwa masuak ka rumah urang. Sarato nan labiah buruak lai, baraso inyo tu bi mampitanah namo urang lain, sarato bi mancikarauwi urusan urang, sarato mampakecek-kan sagalo parkaro nan indak patuik dipakecekkan.
54005014	Itulah sabauknyo, ambo niyo supayo urang-urang ma-rando nan mudo, bi barumah tang-go baliak, bi mandapekkan anak sara-to bi ma-uruih rumah tanggo, supayo urang-urang nan mamusuahi kito in-dak mandapek kasampatan, untuak mamburuak-buruakkan namo kito.
54005015	Dek karano, ado urang-urang ma-rando nan lah bi tasasek manuruikkan Ubilih.
54005016	Tapi, jikok surang urang pa-dusi nan Kristen, mampunyoi anggota kaluarga nan lah marando, mako, inyo musti mambantu kaluarganyo nan marando tu; jan mampadiyakan jamaat nan manangguang inyo. Jo ca-ro nan baitu, jamaat dapek mamban-tu urang-urang marando, nan sabana-bana indak mampunyoi sanak sudaro.
54005017	Pamimpin jamaat nan mangarajo-kan tugehnyo jo sacaro nan elok, pa-tuik di-aragowi duwo kali lipek, taru-tamu sakali urang-urang nan gigiah bakatubah, sarato jo ma-aja.
54005018	Dek karano, di Alkitauk ado tatulih, ”Jan-lah ditanggang salero jawi nan sa-dang malanyau-lanyau gandun, un-tuak malapehkan buwah gandun dari tangkainyo”, baitu pulo, ”Urang nan bakarajo, ba-hak manarimo upah-nyo”.
54005019	Janlah dipicayo-i, apo nan dituduahkan taradok surang pamim-pin jamaat, antah kok layi dikuwaik-kan, dek duwo atau tigo urang sasi.
54005020	Urang nan babuwek doso, musti di-paringekkan di adok-an kasadonyo ja-maat, supayo nan lain indak mampa-buwek nan bakcando itu.
54005021	Di adok-an Allah sarato jo Isa Almasih, sarato jo malekaik-male-kaik nan tapiliah, ambo sabana ma-mintak, supayo angkau bi ma-ikuik-i pitunjuak-pitunjuak ko, jo sacaro nan indak basangko buruak taradok siapo pun juwo, sarato indak bapiyak ka-bake siya-siyanyo.
54005022	Caliak bana lah dulu, sabalun malatakkan tangan ka-bake surang urang, untuak manatauk-kan inyo sabagai palayan Tuhan. Ji-kok urang lain badoso, jan sato pulo talibaik dalam doso tu. Jagolah diri angkau supayo tatauk suci.
54005023	Janlah ayie sajo nan diminun; minun pulolah anggur agak saketek, untuak panolong karajo paruik ang-kau, dek karano angkau acok sakik-sakik.
54005024	Doso sabagian urang, sabalun di-adieli, lah kaliyatan jo sacaro nan ja-leh. Tapi, doso urang lain baru dikata-wui sasudahnyo.
54005025	Baitu pulo, sagalo pabuatan nan elok lansuang kaliya-tan. Nan sulik kaliyatan pun, indak bisa doh taruih ka ta-and ok.
54006001	Urang-urang Kristen nan manja-di budak, musti ma-anggauk ba-raso induak samang inyo tu patuik di aromaik-i, supayo urang indak dapek mamburuakkan namo Allah, atau pa-ngajaran kito.
54006002	Budak-budak nan in-duak samangnyo urang Kristen, in-dak buliah doh maremehkan induak samangnyo, biyapun inyo tu samo-sa-mo urang Kristen. Malah inyo tu sa-mustinyo malayani induak samang inyo tu, jo sacaro nan labiah elok lai, dek karano, induak samang nan di-layani jo sacaro nan elok tu, adolah samo-samo urang ba-iman nan dika-siahi. Kasadonyo ko mustilah angkau aja-kan, sarato jo angkau nasiyaikkan.
54006003	Jikok ado urang ma-ajakan ajaran nan lain daripado itu, sarato indak satuju jo ajaran nan bana dari Tuhan kito Isa Almasih, sarato jo ajaran uga-mo kito,
54006004	inyo adolah urang nan ma-nenggikan diri, sarato indak tawu sabuwah alah juwo! Panyakik inyo iyolah suko badebaik, sarato jo ba-tangka tantang parkaro sabutan-sa-butan, sainggo manimbuakan bingik, silang salisiah, pitanah, sarato jo curi-ga,
54006005	sarato jo pasalisiahan nan indak abih-abihnyo. Jalan pikieran urang-urang tu lah tasumbek, sarato indak batua lai. Inyo tu bi manyangko bisa manjadi kayo dari ugamo.
54006006	Batua, ugamo tu mambarikan ka-untuangan nan gadang, jikok urang tu maraso cukuik jo apo nan inyo mi-liak-i.
54006007	Dek karano, indak sabuwah alah juwo doh, nan kito bawok ka da-lam dunia ko, sarato indak sabuwah alah juwo doh, nan ka dapek kito bawok, kutiko kito lah mati!
54006008	Jadi, jikok lah ado nan ka dimakan, sarato jo pa-kaian, itu lah cukuik tu.
54006009	Tapi, urang nan niyo nak manjadi kayo, ka tada-yo sarato ka tajarek, dek sagalo rupo ka-inginan nan manyasekkan, sara-to nan marusak. Sagalo ka-inginan tu mambuwek urang binaso, sarato jo ci-lako.
54006010	Dek karano akok ka pitih, ma-ko timbualah sagalo rupo karajo nan jahek. Ado sabagian urang, nan dek mangaja pitih, sainggo indak lai ma-ikuik-i ajaran Kristen, kamudian inyo tu ditimpo dek banyak kasansaroan, nan bi maluluahkan ati inyo tu.
54006011	Tapi, nan angkau adolah urang nan miliak Allah, jadi angkau musti manjauahi kasadonyo tu. Ba-usawo-lah manjadi urang nan bana di pan-dangan Allah, nan bakarajo untuak Allah, ba-iman kabake Isa Almasih, mangasiahi sasamo manusia, saba da-lam kasansaroan, sarato basikauk la-mah lambuik.
54006012	Bajuwanglah sung-guah-sungguah, untuak iduik sabagai urang Kristen, supayo angkau mara-buik adiyah iduik sajati nan kaka. Dek karano, untuak itulah Allah mamang-gie angkau, pado wakatu angkau ma-akui di adok-an banyak urang, baraso angkau ba-iman kabake Isa Almasih.
54006013	Nan kiniko, di adok-an Allah nan mambarikan nyawo kabake sagalo sa-suatu, sarato di adok-an Isa Almasih, nan mambari pangakuan nan bana kabake Pontius Pilatus, ambo mamin-tak nan bakcando iko dari angkau:
54006014	Patuahilah kasadonyo parentah tu, jo sacaro nan tuluih, sarato indak ba-cacek, sampai ka maso Tuhan kito Isa Almasih datang baliak.
54006015	Kadatangan Baliau ka ditantukan dek Allah sandi-ri, pado wakatu nan tapek. Baliau-lah Panguwaso Tungga; Baliau mulie, Ra-jo sagalo rajo, sarato Tuhan sagalo tu-wan.
54006016	Baliau sajolah nan indak bi-sa dikuwasoi dek mauik; Baliau iduik di dalam cahayo nan indak bisa di-dakek-i dek siapo pun juwo. Indak ado surang juwo doh manusia nan lah panah maliyek Baliau, atau da-pek maliyek Baliau. Untuak Baliau-lah aromaik, sarato jo kuwaso untuak salamo-lamonyo! Amin!
54006017	Kabake urang-urang nan kayo di dunia ko, andaklah angkau mintak supayo inyo tu jan bi tenggi ati, sa-rato jan ba-arok kabake sasuatu nan indak tatauk — umpamonyo ba-arok ka arato bando. Inyo tu musti bi ba-arok kabake Allah, nan mambarikan sagalo sasuatu kabake kito jo sacaro nan balimpah, supayo kito marasokan lamaknyo.
54006018	Saruahlah inyo tu, un-tuak manyatokan kabaiakkan, sarato banyak mampabuwek sagalo parkaro nan baiak, elok ati, sarato suko bara-giah.
54006019	Jo caro nan baitu, inyo tu bi mangumpuakan arato nan ka manjadi dasar nan baiak, untuak maso nan ka datang, untuak mancapai iduik nan sabananyo.
54006020	Oih Timotius! Apo nan lah dipica-yokan kabake angkau, jagolah itu elok-elok! Jauahilah kecek-kecek nan indak bapayidah, sarato jo sagalo padebaik-an, nan barasa dari apo nan dinamokan ”Pa-ngatawuan”.
54006021	Dek karano, ado urang-urang nan bi mangatokan, baraso inyo tu bi mampunyoi pangatawuan tu, sainggo manyimpang dari ajaran-ajaran Kristen, nan dulunyo dipicayo-i dek inyo tu. Mudah-mudahan Tuhan mambara-kaik-i sudaro-sudaro. Salam aromaik dari kami,Paulus.
55001001	-
55001002	Oih Timotius, anak ambo nan ambo kasiahi! Ambo, Paulus, mam-buwek surek ko kabake angkau, sarato ma-arokkan mudah-mudahan Allah Ba-pak, sarato jo Tuhan kito Isa Almasih, mambari barakaik, rahmaik sarato jo tanang santoso kabake angkau. Dek kahandak Allah, ambo di-ang-kek manjadi rasul Isa Almasih, sara-to di-utuih untuak mambaritokan tan-tang iduik nan dijanjikan dek Allah. Iduik tu kito tarimo, dek karano kito basatu jo Isa Almasih.
55001003	Ambo basyukur kabake Allah nan ambo layani jo ati ketek nan barasiah, bakcando nan dipabuwek dek niniak muyang ambo dulu. Ambo tatauk ba-syukur kabake Allah, satiyok kali am-bo takana jo angkau dalam dowa, biya siang atau pun malam.
55001004	Ambo takana jo ati angkau nan ta-ibo. Itulah sabauk-nyo ambo niyo sangaik nak basuwo jo angkau, supayo ambo dapek sabana-bana basukocito.
55001005	Ambo mangana pu-lo tantang iman angkau nan sungguah-sungguah kabake Isa Almasih, samo jo bakcando iman anduang angkau Lois, sarato jo iman mandeh angkau Eunike. Nan ambo yakin angkau pun ba-iman bakcando itu pulo.
55001006	Dek karano itu, ambo ma-ingekkan kabake angkau, supayo angkau taruih mampakambang pambarian nan dibarikan dek Allah ka-bake angkau, pado wakatu ambo ma-latakkan tangan kabake angkau.
55001007	Dek karano, Roh nan dibarikan dek Allah kabake kito, indak doh Roh nan mambuwek kito jadi panakuik. Tapi saba-liaknyo, Roh Allah tu mambuwek kito manjadi kuwaik, panuah jo raso ka-siah, sarato dapek manahan diri.
55001008	Dek karano itu, janlah malu mam-bari pangakuan tantang Tuhan kito, sarato janlah malu pulo tantang di-ri ambo, nan dipinjarokan dek kara-no di Tuhan. Tapi sabaliaknyo, an-daklah angkau jo kakuatan nan dari Allah, sato manangguang sansaro un-tuak Injil tu.
55001009	Allah manyalamaikkan kito, sarato jo mamanggie kito, supa-yo manjadi umaik Baliau sandiri. Ba-liau mampabuwek nan baitu, indak doh badasarkan kabake apo nan lah kito karajokan, tapi, badasarkan ran-cana Baliau sandiri, sarato dek rah-maik Baliau. Baliau mambarikan ka-bake kito rahmaik Baliau, malalui Isa Almasih, sajak sabalun dunia ko dija-dikan.
55001010	Nan kiniko, Allah manyato-kan rahmaik-Nyo tu kabake kito, jo sacaro kadatangan Rajo Panyalamaik kito, Isa Almasih. Isa Almasih manga-lahkan kuwaso mauik, sarato mamba-wok iduik nan kaka malalui Injil tu.
55001011	Untuak mambaritokan Injil tu lah, Allah ma-angkek ambo manjadi rasul sarato jo manjadi guru.
55001012	Itu-lah sabauknyo, ambo manangguang-kan sagalo sansaro ko, tapi, ambo ta-tauk yakin, dek karano ambo tawu bana, siya nan ambo imani. Ambo ya-kin, baraso apo nan lah Baliau pica-yokan kabake ambo, Baliau bisa pulo manjagonyo sampai di Ari Kiyamaik.
55001013	Ikuik-ilah jo sacaro nan sungguah-sungguah, ajaran nan bana nan lah ambo ajakan kabake angkau. Sarato andaklah angkau tatauk bapacik ka-bake iman, sarato jo kasiah nan man-jadi miliak kito, dek karano kito basa-tu jo Isa Almasih.
55001014	Jo bantuan dari Roh Allah, nan iduik di dalam diri ki-to, andaklah angkau manjago elok-elok, sagalo parkaro ba-arago nan lah dipicayokan kabake angkau.
55001015	Angkau tawu, baraso kasadonyo urang di wilayah Asia, lah bi maning-gakan ambo, tamasuak pulo Figelus, sarato jo Hermogenes.
55001016	Tapi, kaluar-ga Onesiforus, lah babarapo kali man-sukocitokan ati ambo. Mudah-mudah-an, Tuhan bamurah ati manyatokan raso ibo-Nyo kabake urang-urang tu. Biyapun ambo di dalam pinjaro, nan Onesiforus indak malu doh jo ka-ada-an ambo tu.
55001017	Baitu tibo di Roma, inyo taruih ba-usawo mancari ambo, sampai inyo basuwo jo ambo.
55001018	Nan angkau tawu, baraso di Efesus inyo banyak sangaik manolong ambo. Mu-dah-mudahan, Tuhan manyatokan ra-so ibo kabake inyo, di ari Tuhan ma-adieli kasadonyo umaik manusia.
55002001	Oih Timotius, anak ambo! Andak-lah angkau manjadi kuwaik dek rahmaik nan dibarikan kabake kito, dek karano kito basatu jo Isa Almasih.
55002002	Ajaran nan dulu lah angkau danga dari ambo di adok-an banyak urang, andaklah angkau picayokan kabake urang-urang nan dapek dipicayo-i, sa-rato nan pandai ma-aja urang lain.
55002003	Angkau musti sato manangguang sansaro, sabagai saradadu Isa Almasih nan tuluih ati.
55002004	Surang saradadu nan sadang bajuwang, indak ka ma-nyibukkan dirinyo doh, jo sagalo uru-san inyo sandiri, dek karano, inyo ni-yo manyanangkan ati kumandannyo.
55002005	Surang urang nan sadang batan-diang, indak ka manjadi juara doh dalam suatu patandiangan, jikok inyo indak mamatuahi sagalo paratua-ran.
55002006	Urang paparak nan lah bakara-jo kareh, inyolah nan partamu-tamu nan ba-hak mandapek asie tinaman.
55002007	Inok-manuangkanlah apo nan ambo katokan, dek karano, Tuhan ka mam-barikan kabake angkau, kamampuan untuak mangarati sagalo sasuatu.
55002008	Kana-ilah nan ambo katokan ko: Injil nan ambo baritokan tu, adolah kaba tan-tang Isa Almasih, katurunan Daud; Baliau-lah Isa Almasih nan lah iduik baliak da-ri kamatian.
55002009	Dek karano mambaritokan Injil tu lah, ambo manangguang sansaro; malah sampai dirantai bakcando urang nan jahek. Tapi, nan kato-kato Allah indak ka bisa doh dirantai.
55002010	Itulah sabauknyo ambo saba manangguangkan kasadonyo tu, karano dek kaparaluan urang-urang nan lah dipiliah dek Allah, supayo inyo tu pun mandapek kasalamaiktan, nan diba-rikan malalui Isa Almasih, nan disaratoi jo kamuliyaan nan kaka.
55002011	Sungguah batua-lah kato-kato nan bakcando iko, ”Jikok kito lah mati samo-samo jo Baliau, mako, kito ka iduik pulo samo-samo jo Baliau.
55002012	Jikok kito tatauk takun, mako, kito ka mamarentah pulo samo-samo jo Baliau. Jikok kito ma-engkari Baliau, mako, Baliau ka ma-engkari kito pulo.
55002013	Jikok kito indak tuluih ati, nan Baliau tatauk tuluih ati, dek karano, indak bisa doh Baliau batantangan jo diri Baliau sandiri.”
55002014	Andaklah angkau ma-ingekkan urang-urang tu tantang kasadonyo ko. Di adok-an Allah, nasiyaik-ilah inyo tu, supayo jan bi batangka tan-tang parkaro sabutan-sabutan. Itu in-dak ado doh payidahnyo, malah ha-nyo ka mangacaukan urang-urang nan bi mandanganyo.
55002015	Andaklah angkau ba-usawo sungguah-sungguah, supayo di-akui dek Allah sabagai urang nan patuik bakarajo untuak Baliau. Ba-usawolah, supayo angkau indak malu tantang parkaro karajo angkau tu, ta-pi, ma-ajakannyo jo sacaro nan tapek, sagalo ajaran nan bana nan dari Allah.
55002016	Jauahilah kecek-kecek nan indak bapayidah, sarato jo kecek nan ma-ino Allah. Sagalo kecek nan bakcando itu, hanyo ka mambuwek urang samakin jahek.
55002017	Ajaran urang-urang tu man-jala, ibaraik bakcando panyakik kan-ker nan ganaih. Di antaro inyo tu ta-masuak Himeneus jo Filetus.
55002018	Inyo tu lah bi manyimpang dari ajaran nan bana, sarato lah mangacaukan iman sabagian urang. Inyo tu bi bakato, ba-raso urang iduik baliak sasudah ma-ti, lah tajadi.
55002019	Tapi, dasar kokoh nan dibuwek dek Allah, indak ka bisa doh diguyahkan. Di ateh dasar tu ado ta-tulih bakcando iko, ”Tuhan tawu ba-na, siya urang-urang nan manjadi mi-liak Baliau”, sarato ado pulo tatulih, ”Urang nan mangatokan baraso inyo miliak Tuhan, urang tu musti baranti mampabuwek karajo nan jahek”.
55002020	Di dalam rumah nan gadang ado sagalo rupo alaik paragaik. Ado nan di-buwek dari perak, atau nan dari ameh, tapi, ado pulo nan dari kayu, atau nan dari tanah. Ado nan dipagunokan un-tuak kaparaluan nan mulie, sarato ado pulo nan dipagunokan untuak kapara-luan nan biaso.
55002021	Urang nan layi mam-barasiahkan dirinyo dari sagalo sasuatu nan jahek, mako, urang tu ka dipaguno-kan untuak kaparaluan nan mulie. Inyo ka manjadi miliak nan tasandiri, sarato nan bapayidah dek induak samangnyo. Inyo disadiyokan untuak ka dipaguno-kan di satiyok karajo nan elok.
55002022	Jauah-ilah sagalo sasuatu nan disuko-i dek urang-urang mudo. Ba-usawolah untuak iduik manuruik ka-inginan Allah, sarato indak barubah ati mangarajokan ajaran Baliau, sarato mangasiahi sasamo manusia, sarato mampunyoi katanangan ati. Iduiklah jo caro nan baitu, samo-sa-mo jo urang-urang nan bi ba-imbau ma-mintak tolong kabake Tuhan jo ati nan tuluih.
55002023	Janlah sato dalam padebaik-an urang-urang nan pandie, nan indak tawu sabuwah alah juwo. Angkau ta-wu, baraso kasadonyo tu hanyo ka ma-nimbuakan patangkaran.
55002024	Urang nan bakara jo untuak Tuhan, indak patuik doh batangka; inyo musti ramah tara-dok kasadonyo urang, sarato bisa saba ma-aja urang jo sacaro nan elok.
55002025	Inyo musti jo sacaro nan lamah lambuik, ma-aja-i urang-urang nan suko malawan; mudah-mudahan, Allah mambari ka-sampatan kabake urang-urang tu, un-tuak bi batobaik dari doso-doso inyo tu, sarato dapek tawu jo ajaran nan bana.
55002026	Jo caro nan baitu, inyo tu ka bi sadar baliak, sarato talapeh dari parangkok Ubilih nan lah mangabek inyo tu, sara-to mamaso inyo tu ma-ikuik-i ka-ingin-an Ubilih.
55003001	Katawu-ilah, baraso di ari-ari tara-kir ka datang maso-maso nan su-lik.
55003002	Manusia ka mamantiangkan di-rinyo sandiri, bi basipaik cangok ka pitih, bi uju, sarato suko bi maruwok. Inyo tu bi suko ma-ino urang, bi man-durako ka urang gaek, indak tawu ba-tarimo kasih, sarato jajok jo parka-ro-parkaro rohani.
55003003	Inyo tu indak bi mangasiahi sasamo manusia, indak na-muah mambari maoh, inyo tu bi su-ko mamburuak-buruakkan urang la-in, suko main tangan, inyo tu indak bi tawu jo raso ibo, sarato indak su-ko jo nan elok.
55003004	Inyo tu bi suko ba-kiyanaik, angkuah, sarato indak ba-pikie panjang. Inyo tu labiah suko jo kasanangan dunia daripado ma-ikuik-i Allah.
55003005	Biyapun jo sacaro layie, inyo tu bi patuah manjalankan kawajib-an ba-ugamo, tapi, manulak inti aja-ran dari ugamo tu sandiri. Jauah-ilah urang-urang nan bakcando itu.
55003006	Ado di antaro inyo tu nan lah bi manya-linok masuak ka rumah-rumah urang, sudah tu, bi ma-umbuak padusi-padusi nan lamah, nan sangaik banyak doso, sarato nan dikuwasoi dek sagalo rupo ka-inginan.
55003007	Urang-urang padusi tu ta-ruih manaruih mintak di-aja, tapi, in-dak panah doh tawu ajaran nan bana nan dari Allah.
55003008	Samo jo bakcando Ya-nes jo Yambres, nan bi malawan Mu-sa sa-isuak, jo caro nan baitu pulolah urang-urang tu bi malawan ajaran nan dari Allah. Pikieran inyo tu lah bi ru-sak, sarato iman inyo tu indak bi tahan uji.
55003009	Tapi, inyo tu indak ka bi manca-pai sabuwah alah juwo, dek karano, kapandie-an inyo tu ka dikatawui dek kasadonyo urang, bakcando nan lah di-alami pulo dek Yanes jo Yambres.
55003010	Tapi, nan angkau lah ma-ikuik-i sagalo ajaran ambo, tingkah laku am-bo, sarato jo tujuan iduik ambo. Ang-kau lah maliyek sandiri, baa bana ambo sungguah-sungguah ba-iman ka-bake Isa Almasih, sarato mangasiahi sasamo manusia. Angkau tawu pulo, baa bana saba-nyo ambo, sarato jo takun-nyo ambo.
55003011	Angkau lah mali-yek ambo di-aniayo, sarato ambo ma-nangguangkan sansaro. Angkau tawu kasadonyo, apo nan tajadi taradok diri ambo di Antiokhia, di Ikonium, sara-to jo di Listra; nan angkau tawu kasa-donyo nan ambo tangguangkan! Tapi, Tuhan manyalamaikkan ambo da-ri kasadonyo tu.
55003012	Batua, kasadonyo urang nan niyo iduik ba-ibadaik, sara-to niyo iduik basatu jo Isa Almasih, ka di-aniayo,
55003013	sadangkan urang-urang nan jahek, sarato jo urang-urang nan pangicuah, ka samakin jahek. Inyo tu bi mangicuahi urang, padohal inyo tu sandiri pun bi takicuah.
55003014	Tapi, tan-tang diri angkau Timotius, andaklah angkau tatauk bapacik kabake sagalo ajaran nan bana, nan lah di-ajakan ka-bake angkau, sarato nan angkau pica-yo-i sapanuahnyo; dek karano angkau tawu, siya guru-guru angkau.
55003015	Mus-ti takana dek angkau andaknyo, bara-so sajak dari ketek angkau lah tawu jo Alkitauk. Alkitauk tu bisa mam-barikan pangaratian kabake angkau, untuak mandapekkan kasalamaik-tan malalui iman kabake Isa Almasih.
55003016	Kasadonyo nan tatulih di dalam Alkitauk, di-ilhamkan dek Allah, sa-rato paguno untuak ma-ajakan nan bana, untuak mamparingekkan, sa-rato untuak mampa-elok-i nan salah, sarato untuak ma-aja manusia, supa-yo iduik manuruik ka-inginan Allah.
55003017	Jo Alkitauk tu, urang nan malayani Allah, dapek ditambah pangatawuan-nyo jo sacaro nan samparono, untuak sagalo rupo pabuatan nan baiak.
55004001	Isa Almasih ka datang baliak ka dunia ko, untuak ka ma-adieli urang-urang nan iduik, sarato jo nan mati; nan Baliau ka datang untuak mamarentah sabagai Rajo. Dek kara-no itu, ambo sabana mamintak kabake angkau di adok-an Allah, sarato jo Isa Almasih:
55004002	Andaklah angkau manga-bakan barito nan dari Allah tu, siyauk sadiyolah, elok atau indak elok waka-tunyo, nyatokanlah apo nan salah, pa-ringekkanlah urang, sarato saba-lah manasiyaik-inyo jo sagalo pangaja-ran.
55004003	Dek karano, ka tibo masonyo, urang indak niyo lai manarimo aja-ran nan bana. Tapi sabaliaknyo, inyo tu ka bi mampaturuikkan ka-inginan inyo tu sandiri, sarato ka bi mangum-puakan guru-guru, untuak nan ka ma-ajakan sagalo parkaro nan lamak di-danga dek talingo inyo tu.
55004004	Inyo tu ka bi mamakok talingo taradok nan bana, tapi, niyo mandangakan curito nan dibuwek-buwek.
55004005	Biyapun bak-cando itu, angkau musti manguwasoi diri angkau, dalam ka-adaan nan baa pun juwo. Tabahlah dalam kasansaroan, karajokanlah tugeh angkau saba-gai pambarito Injil, sarato jalankanlah kawajiban angkau sa-elok-eloknyo, sabagai palayan Allah.
55004006	Tantang diri ambo, lah tibo masonyo ambo ka mati sabagai karoban kabake Allah. Saban-ta lai ambo ka maninggakan dunia ko.
55004007	Ambo lah manyudahi patandiangan jo caro nan sa-elok-eloknyo, nan ambo lah mancapai garih nan tarakir. Ambo tatauk tuluih ati kabake Isa Almasih sampai ka kasudahannyo.
55004008	Nan kini-ko, adiyah kamanangan lah mananti-kan ambo. Di Ari Kiyamaik, Tuhan, Hakim nan adie tu, ka manyarahkan adiyah tu kabake ambo, dek karano ambo iduik ba-elok jo Allah. Sarato in-dak doh ambo sajo nan ka manarimo adiyah tu, tapi, kasadonyo urang nan sabana taragak mananti kadatangan Tuhan, ka bi manarimo pulo.
55004009	Ba-usawolah datang sacapek mung-kin ka tampaik ambo,
55004010	sabauk De-mas lah maninggakan ambo, dek ka-rano inyo mancinto-i dunia ko. Inyo lah payi ka Tesalonika. Kreskes lah pa-yi ka Galatia, nan Titus ka Dalmatia.
55004011	Hanyo Lukas nan tingga jo ambo. Japuiklah Markus, sarato bawoklah inyo samo-samo jo angkau, dek kara-no inyo dapek mambantu dalam kara-jo ambo.
55004012	Ambo lah manyuruah Ti-khikus payi ka Efesus.
55004013	Jikok angkau datang, bawoklah jubah nan ambo tinggakan di Troas, di rumah Karpus. Bawok pulolah kitauk-kitauk ambo, tarutamu kitauk-kitauk nan dibuwek dari karateh kulik.
55004014	Aleksander, tukang timbago tu, lah mampabuwek sagalo parkaro nan jahek sangaik taradok ambo. Tuhan ka mambalehkan kabake inyo, sa-suwai jo apo nan inyo pabuwek.
55004015	Angkau sandiri musti ingek-ingek taradok inyo, dek karano, inyo ma-nantang sangaik barito nan kito ba-ritokan.
55004016	Pado wakatu ambo partamu kali manyampaikan pambelaan diri ambo, indak surang juwo doh urang nan ma-ngawani ambo; kasadonyo bi maning-gakan ambo. Mudah-mudahan, Allah indak manyalahkan inyo tu dalam parkaro iko!
55004017	Tapi, Tuhan manga-wani ambo. Baliau mambarikan ka-kuatan, sainggo ambo bisa mamba-ritokan Injil tu sapanuahnyo, supayo dapek didanga, dek kasadonyo urang nan indak urang Yahudi. Nan ambo ta-inda dari bahayo mauik.
55004018	Batua, Tuhan ka malapehkan ambo, dari sa-tiyok usawo nan jahek taradok di-ri ambo. Baliau ka mambawok ambo jo sanang salamaik, masuak Karajaan Baliau di sarugo. Andaklah Baliau di-muliekan salamo-lamonyo! Amin!
55004019	Salam ambo kabake Priskila jo Ak-wila, sarato kabake kaluarga Onesifo-rus.
55004020	Erastus tingga di Korintus, nan Trofimus lah ambo tinggakan dalam ka-adaan sakik di Miletus.
55004021	Ba-usawo-lah datang kok dapek sabalun musin di-ngin. Ebulus, Pudes, Linus, sarato jo Klau-dia, inyo tu bi bakirin salam kabake angkau; baitu pulo kasadonyo sudaro sa-iman nan lainnyo.
55004022	Mudah-mudahan, Tuhan tatauk manyaratoi angkau. Mudah-mudahan Tuhan mambara-kaik-i sudaro-sudaro! Salam aromaik dari kami,Paulus.
56001001	Anak ambo Titus! Ambo, Paulus, mambuwek surek ko sabagai pi-suruah Allah, sarato sabagai rasul Isa Almasih. Ambo dipiliah, sarato di-utuih untuak manolong urang-urang piliahan Allah, supayo manjadi ku-waik dalam iman inyo tu. Ambo musti pulo mambimbiang inyo tu, supayo bi tawu jo ajaran nan bana, nan di-aja-kan dek ugamo kito.
56001002	Ajaran tu bada-sarkan arapan, baraso kito ka mana-rimo iduik sajati nan kaka. Allah lah manjanjikan iduik nan kaka tu, sajak sabalun parmuloan jaman — nan Allah indak mungkin doh baduto.
56001003	Pado wakatu nan tapek, Allah manyatokan janji-Nyo tu dalam pasan Baliau. Pa-san tu lah dipicayokan kabake ambo, nan ambo manyampaikannyo dek pa-rentah Allah Panyalamaik kito.
56001004	Oih Titus, angkau adolah sung-guah-sungguah anak ambo, dek ka-rano, angkau jo ambo lah samo-samo ba-iman kabake Isa Almasih. Ambo ma-arokkan, mudah-mudah-an Allah Bapak, sarato jo Isa Almasih Rajo Panyalamaik kito, mambari ba-rakaik, sarato jo tanang santoso ka-bake angkau.
56001005	Ambo maninggakan angkau di Kre-ta, supayo angkau dapek ma-uruih sagalo parkaro nan paralu juwo lai di-uruih. Sarato supayo angkau mana-taukkan pamimpin-pamimpin jamaat di satiyok kota. Sarato kana-ilah pitun-juak-pitunjuak ambo ko:
56001006	Surang pa-mimpin jamaat andaklah urang nan indak bacacek; inyo musti urang nan mampunyoi bini hanyo surang; anak-anaknyo musti nan lah ba-iman kaba-ke Isa Almasih, sarato indak doh nan takato sabagai anak nan indak baka-tantuan, sarato nan indak bisa di-atur.
56001007	Paniliak jamaat, adolah urang nan ma-uruih karajo Allah, inyo indak bu-liah doh urang nan bacacek. Inyo in-dak buliah doh tenggi ati, atau pam-bangih, atau pamabuak, atau nan suko bacakak, atau nan cangok jo pi-tih.
56001008	Inyo musti suko manarimo urang di rumahnyo, suko kabake sagalo par-karo nan elok, dapek manahan diri, lu-ruih ati, suci sarato jo bataratik.
56001009	Inyo musti bapacik taguah kabake ajaran nan dapek dipicayo, bakcando nan lah di-ajakan kabake inyo. Jo caro nan baitu inyo mampu manasiyaik-i urang, badasarkan ajaran nan bana, sarato mampu manyatokan kasalahan urang-urang nan manantang inyo.
56001010	Dek karano, banyak urang nan bi kareh kapalo, tarutamu urang-urang nan dulunyo ba-ugamo Yahudi; inyo tu bi mangicuahi urang jo sagalo curito du-tonyo.
56001011	Urang-urang nan bakcando itu musti dipakok muncuangnyo, dek ka-rano, inyo tu bi mangacaukan banyak kaluarga, jo sagalo ajaran nan indak-in-dak. Inyo tu bi mampabuwek nan baitu, hanyo dek karano niyo mancari labo nan indak patuik!
56001012	Panah surang na-bi nan dari lingkuangan inyo tu sandiri, nan barasa dari Kreta pulo, mangatokan, ”Urang-urang Kreta taruih bi baduto, sarato ibaraik binatang buweh, nan ra-kuih, sarato nan pamaleh.”
56001013	Apo nan dikatokan dek nabi tu iyo batua. Itu sa-bauknyo, angkau musti tarang-tarangan mamparingekkan inyo tu; supayo inyo tu tatauk bapacik kabake ajaran nan bana,
56001014	sarato indak lai bapacik kabake curito urang Yahudi nan dibuwek-buwek, atau kabake sagalo paratuaran nan dibuwek dek urang-urang nan bi manulak ajaran nan bana tu.
56001015	Sagalo sasuatu adolah suci dek urang-urang nan suci. Tapi, dek urang-urang nan pikierannyo kumuah, sarato nan indak ba-iman, indak ado ci-yek juwo doh nan suci dek inyo tu, dek karano, pikieran sarato jo ati ketek inyo tu lah kumuah!
56001016	Inyo tu bi bakato, ba-raso inyo tu bi tawu jo Allah, padohal, apo nan dipabuwek dek inyo tu, bi ma-engkari Allah. Inyo tu manjajokkan, nan inyo tu indak bi namuah patuah; inyo tu adolah urang-urang nan indak bisa mampabuwek sasuatu nan elok.
56002001	Tapi nan angkau, Titus, andak-lah angkau ma-ajakan ajaran nan tapek.
56002002	Nasiyaik-ilah urang laki-laki nan tuwo, supayo inyo tu bi manahan diri, bijaksano, sarato iduik sabagai urang nan patuik di aromaik-i. Inyo tu musti pulo bi bapacik kabake aja-ran nan bana nan dari Allah, manga-siahi jo sacaro nan samparono, sarato saba dalam kasansaroan.
56002003	Baitu pulo, andaklah angkau manasiyaik-i urang-urang padusi nan tuwo, supayo ting-kah laku inyo tu, sasuwai jo apo nan patuik dek urang nan iduik sangajo untuak Allah. Inyo tu jan mampita-nah, sarato jan pancandu minunan kareh. Inyo tu musti bi ma-ajakan sa-galo parkaro nan elok,
56002004	supayo jo sa-caro nan baitu, inyo tu dapek bi man-didik urang-urang padusi nan mudo, untuak mangasiahi junjuangannyo, sarato jo anak-anaknyo,
56002005	manjadi bi-jaksano, iduik suci, sarato manjadi bi-ni nan elok di rumah tanggo, nan tun-duak kabake junjuangannyo. Jo caro nan baitu, indak ado urang nan ka da-pek mancacek barito nan dari Allah.
56002006	Baitu pulo, nasiyaik-ilah urang-urang mudo, supayo inyo tu bi man-jadi bijaksano.
56002007	Dalam sagalo parka-ro, andaklah angkau manjadi tuladan jo tingkah laku nan elok. Jikok ang-kau ma-aja, angkau musti luruih ati, sarato jo basungguah-sungguah.
56002008	Pagunokanlah kato-kato nan bijak-sano, nan indak ka dapek dicacek urang, supayo urang-urang nan ma-lawan angkau bi manjadi malu, dek karano, indak ado parkaro-parkaro buruak, nan ka dapek dikatokan dek inyo tu tantang parkaro kito.
56002009	Nasiyaik-ilah sudaro-sudaro kito nan manjadi budak, supayo inyo tu bi tunduak kabake induak samangnyo, sarato bi manyanangkan ati induak samangnyo tu dalam sagalo parka-ro. Inyo tu indak buliah doh manyo-lang,
56002010	atau mancilok. Andaklah inyo tu mampaliyekkan, baraso inyo tu ta-tauk basikauk elok, sarato jo tuluih ati, supayo jo sacaro sikauk inyo tu, urang ka bi mamuji ajaran Allah, Pa-nyalamaik kito.
56002011	Dek karano, Allah lah manyato-kan rahmaik-Nyo, untuak ka manya-lamaikkan kasadonyo umaik manusia.
56002012	Rahmaik Allah tu mandidik kito, supayo kito indak lai iduik nan bala-wanan jo kahandak Allah, sarato in-dak lai ma-ikuik-i ka-inginan duniawi. Kito dididik untuak iduik dalam dunia ko, jo sacaro nan tawu manahan diri, tuluih, sarato indak barubah ati kaba-ke Allah.
56002013	Kiniko kito sadang manan-tikan Ari nan kito arok-arokkan tu; di Ari tu, dunia ka bi maliyek kamuliyaan Isa Almasih, iyolah Allah Nan Basa, sa-rato Rajo Panyalamaik kito.
56002014	Baliau lah mangarobankan diri Baliau untuak kito, untuak malapehkan kito dari sa-galo nan jahek, sarato manjadikan ki-to suatu umaik nan lah talapeh dari doso, sarato nan hanyo manjadi mi-liak Baliau sajo, sarato nan gigiah ba-buwek baiak.
56002015	Ajakanlah kasadonyo tu, sarato nasiyaik-ilah, sarato paringekkanlah urang-urang nan bi mandanga angkau tu, jo sagalo kuwaso kapamimpinan angkau. Janlah ado urang nan ma-anggauk angkau randah.
56003001	Ingekkanlah anggota-anggota ja-maat angkau, supayo inyo tu bi tunduak kabake pamimpin-pamim-pin, sarato kabake pamarentah, sara-to bi patuah, sarato basadiyo mam-pabuwek satiyok karajo nan elok.
56003002	Katokanlah kabake inyo tu, supayo jan bi mampitanah, atau bi batangka jo siapo pun juwo, tapi, supayo bi ba-sikauk ramah. Andaklah inyo tu ta-tauk bi basikauk lamah lambuik tara-dok kasadonyo urang.
56003003	Dek karano, dulu kito sandiri pun bi pandie pu-lo, sarato lah bi tasasek, sarato indak bi patuah. Kito dipabudak dek saga-lo rupo napasu, sarato jo ka-inginan; kito iduik jo niyaik-niyaik jahek, sa-rato pambingik, sarato jajok manja-jok-i.
56003004	Tapi Allah Panyalamaik kito, manyatokan kasiah, sarato jo kaba-iakkan ati-Nyo kabake kito.
56003005	Baliau manyalamaikkan kito, indak doh dek karano kito lah mampabuwek sasuatu nan elok, tapi, dek karano Baliau san-diri maraso ibo kabake kito. Baliau manyalamaikkan kito malalui Roh Allah, nan mambarikan kito kalayie-ran baru, sarato jo iduik nan baru, jo sacaro mambasuah kito.
56003006	Allah man-curahkan Roh-Nyo kabake kito, jo pa-rantaroan Isa Almasih, Rajo Panyala-maik kito,
56003007	supayo dek rahmaik Isa Almasih, kito ba-elok baliak jo Allah, sarato kito mandapek iduik sajati nan kaka, nan kito arok-arokkan.
56003008	Kato-kato ko sungguah batua. Ambo niyo supayo angkau jo sacaro nan yakin manguwaikkannyo, supa-yo urang-urang nan ba-iman kabake Allah, sabana-bana ba-usawo untuak mampabuwek sagalo kara jo nan elok, sarato nan bapayidah untuak kasado-nyo urang.
56003009	Jauah-ilah sagalo pade-baik-an nan indak bapayidah, curito-curito asa-usua, patangkaran, sarato jo pacakak-an, tantang parkaro pa-ratuaran ugamo. Kasadonyo tu in-dak ado doh gunonyo, sarato indak ado doh labonyo.
56003010	Urang nan ma-nyabaukkan silang salisiah dalam ja-maat, andaklah angkau paringekkan sakali duwo kali; sasudah tu, janlah bagawua juwo lai jo inyo.
56003011	Angkau tawu, baraso urang nan bakcando itu sabana-bana lah sasek, sarato doso-dosonyo mambuktikan baraso inyo basalah.
56003012	Sacapeknyo, sasudah ambo ma-utuih Artemas atau Tikhikus kabake angkau, ba-usawolah sacapek mung-kin untuak datang kabake ambo di Nikopolis, dek karano, ambo bamu-kasuik manatauk di sinan salamo mu-sin dingin.
56003013	Ba-usawolah sungguah-sungguah untuak mambantu Zenas, nan santiang jo paratuaran tu, sara-to jo Apolos, supayo inyo tu bisa bi barangkek, sarato jan sampai inyo tu bakakurangan.
56003014	Urang-urang kito musti bi baraja mampabuwek sagalo parkaro nan elok, supayo dapek man-cukuikkan sagalo kaparaluan nan sa-ngaik diparalukan; jan sampai inyo tu iduik indak baguno.
56003015	Kasadonyo sudaro nan ado sa-mo-samo jo ambo, bi bakirin salam kabake angkau. Sampaikanlah salam kami kabake sudaro-sudaro nan ma-ngasiahi kami di dalam iman. Mudah-mudahan, Tuhan mambara-kaik-i sudaro kasadonyo. Salam aromaik dari kami, Paulus
57001001	Sudaro Filemon nan kami kasiahi, nan manjadi kanti dalam kami bakarajo! Ambo, Paulus, surang urang tahanan dek karano di Isa Almasih, samo-samo jo sudaro kito Timotius, mambuwek surek ko kabake angkau,
57001002	sarato kabake jamaat nan bi bakum-pua di rumah angkau; sarato kabake sudari kito, Apfia sarato jo kanti sa-pajuwangan kito, Arkhipus.
57001003	Kami ma-arokkan, mudah-mudah-an Allah Bapak kito, sarato jo Tuhan Isa Almasih, mambari barakaik, sara-to jo tanang santoso kabake angkau kasadonyo.
57001004	Satiyok kali ambo badowa, am-bo manyabuik namo angkau, sarato jo basyukur kabake Allah.
57001005	Dek kara-no ambo mandanga, baraso angkau sa-bana-bana ba-iman kabake Tuhan Isa Almasih, sarato mangasiahi kasadonyo umaik Allah.
57001006	Ambo badowa, mudah-mudahan ubuangan kito basudaro sa-bagai urang-urang nan ba-iman, ka ma-asiekan pangaratian nan labiah dalam, taradok sagalo barakaik nan kito mi-liak-i, dek karano basatu jo Isa Almasih.
57001007	Oih sudaro Filemon, kasiah angkau ta-radok kasadonyo umaik Allah, mambu-wek ambo basukocito, sarato mamba-ri sumangaik kabake ambo! Kasadonyo umaik Allah, lah bi basukocito dek kara-no di angkau.
57001008	Dek karano itu, sabagai surang sudaro nan sa-iman, ambo bisa sajo mamarentahkan angkau, untuak mampabuwek apo nan musti ang-kau pabuwek.
57001009	Tapi, dek karano am-bo mangasiahi angkau, mako, ambo hanyo mamintak sajo. Ambo ko su-rang urang tuwo, nan kiniko sadang ditahan di dalam pinjaro dek kara-no di Isa Almasih.
57001010	Ambo, Paulus, mangamukokan suatu pintak kabake angkau, tantang parkaro diri Onesi-mus, nan adolah anak dek ambo di dalam Isa Almasih. Dek karano, di dalam pinjaro ko ambo lah manjadi bapak rohani dek inyo.
57001011	Dulu, inyo indak baguno doh dek angkau, tapi nan kiniko inyo baguno, indak doh untuak angkau sajo, tapi, untuak am-bo baguno pulo.
57001012	Kiniko, urang nan ambo kasiahi tu, ambo kirin baliak kabake ang-kau.
57001013	Sabananyo, ambo niyo mana-han inyo samo-samo jo ambo, untuak ka pangganti angkau, supayo inyo bi-sa manolong ambo, salamo ambo di-tahan dalam pinjaro ko, dek karano mambaritokan Injil nan dari Allah.
57001014	Tapi, ambo indak namuah doh mampabuwek sasuatu, jikok angkau alun satuju. Ambo labiah suko, jikok angkau mampabuweknyo jo karilah-an ati sandiri; ambo indak namuah doh mamaso angkau.
57001015	Mungkin, Onesimus tapisah da-ri angkau untuak samantaro wakatu, supayo angkau bisa mandapekkan inyo baliak untuak salamo-lamonyo.
57001016	Kiniko, inyo indak doh hanyo su-rang pisuruah dek angkau; inyo la-biah lai dari itu. Inyo adolah sasamo urang Kristen nan sangaik dikasiahi. Inyo baguno sangaik dek ambo, apo lai dek angkau! Tantu inyo sangaik baguno, biya sabagai pisuruah, atau pun sabagai surang sudaro di dalam Tuhan!
57001017	Dek karano itu, sabauk angkau ma-anggauk ambo ko kanti sasamo urang Kristen, mako, tarimolah baliak Onesimus, samo jo bakcando angkau manarimo ambo.
57001018	Jikok inyo basa-lah, atau ba-utang kabake angkau, bi-yalah ambo nan manangguang kasa-donyo tu.
57001019	Dek karano itu, eloklah ambo tulihkan bana di siko: Ambo, Paulus, nan ka mambayie kasado-nyo. (Tantu indak paralu doh ambo ma-ingekkan, baraso angkau sandi-ri pun ba-utang kabake ambo, iyo-lah iduik angkau nan baru sabagai urang Kristen.)
57001020	Sabauk dek itu, ka-rano dek Tuhan, cubolah tolong am-bo, sukocitokanlah ati ambo sabagai sudaro di dalam Isa Almasih.
57001021	Ambo mambuwek surek ko, dek karano yakin, baraso angkau ka mampalakukan apo nan ambo pintak. Malahan ambo tawu, ang-kau ka mampalakukan labiah lai dari itu.
57001022	Samantaro itu, basadiyo pulolah mambari tumpangan un-tuak ambo di rumah angkau, dek karano, ambo ma-arokkan Allah mampalakukan dowa sudaro-suda-ro kasadonyo, sarato mambawok ambo babaliak kabake angkau.
57001023	Epafras, nan samo-samo jo am-bo dalam pinjaro dek karano di Isa Almasih, bakirin salam untuak ang-kau.
57001024	Tarimo pulolah salam dari kanti-kanti ambo: Markus, Aristar-khus, Demas, sarato jo Lukas.
57001025	Mudah-mudahan, Tuhan Isa Al-masih mambarakaik-i angkau kasa-donyo. Salam aromaik dari kami, Paulus
58001001	Di jaman sa-isuak, lah acok ka-li Allah mangecek kabake niniak muyang kito, malalui nabi-nabi, jo ba-macam-macam caro.
58001002	Tapi, di jaman nan tarakir ko, Baliau mangecek kaba-ke kito jo parantaroan Anak-Nyo. Ma-lalui Anak-Nyo ko lah, Allah manjadi-kan sakalian alam nangko. Nan Allah lah manataukkan, baraso Anak-Nyo ko pulolah, nan ba-hak mamiliak-i saga-lo sasuatu.
58001003	Anak-Nyo ko lah, nan ma-mancakan cahayo kabasaran Allah nan gilang-gumilang; Baliau-lah gambar nan nyato dari diri Allah sandiri. Baliau pulolah nan mamaliaro kasamparono-an sakalian alam nangko, jo kato-kato Baliau nan sangaik bakuwaso. Sasudah Baliau mamungkinkan manusia untuak dilapehkan dari sagalo doso-dosonyo, mako, Baliau manduduak-i kurisi Kara-jaan di sarugo, samo-samo jo Allah Pa-nguwaso nan paliang tenggi.
58001004	Anak Allah tu mandapek kadu-duakkan nan jauah labiah tenggi dari malekaik, baitu pulo, Namo nan diba-rikan dek Allah kabake Baliau, jauah pulo labiah ta-aromaik, daripado na-mo nan dibarikan kabake malekaik.
58001005	Indak panah doh Allah bakato bak-cando iko, kabake salah surang pun malekaik, ”Angkaulah anak-Den; di ari iko, Aden manjadi Bapak angkau.” Indak panah pulo doh Allah bakato bakcando iko, tantang malekaik nan nama pun juwo, ”Aden ka manjadi Bapaknyo, nan inyo ka manjadi anak-Den”
58001006	Tapi, pado kutiko Allah ma-utuih Anak-Nyo nan Suluang ka dunia ko, Allah bakato bakcando iko, ”Kasadonyo malekaik Allah musti manyambah Anak tu.”
58001007	Tantang parkaro malekaik-malekaik, Allah bakato bakcando iko, ”Allah mambuwek malekaik-malekaik-Nyo manjadi angin, sarato palayan-palayan-Nyo manjadi nyalo api.”
58001008	Tapi, kabake Anak tu Allah bakato, ”Kurisi Karajaan Angkau, yo Allah, ka kaka salamo-lamonyo! Pamarentahan Angkau adolah pamarentahan nan adie.
58001009	Angkau suko kabake ka-adielan, sarato jajok kabake nan jahek; itulah sabauknyo Allah, Allah Angkau, mamiliah Angkau, sarato mambarikan kabake Angkau ka-aromaiktan nan mandatangkan sukocito, malabiahi dari kanti-kanti Angkau.”
58001010	Allah bakato pulo, ”Angkau, Tuhan, pado mulonyo manjadikan bumi, sarato Angkau sandiri nan mambuwek langik.
58001011	Kasadonyo tu ka ilang lanyok, sarato ka lusuah ibaraik pakaian; tapi, nan Angkau indak ka barubah.
58001012	Sakalian alam nangko, ka Angkau lipek ibaraik baju, sarato ka Angkau ganti jo nan lain. Tapi, nan Angkau indak panah ka barubah, nan iduik Angkau, indak ka bakasudahan.”
58001013	Allah indak panah doh bakato bak-cando iko, kabake salah surang pun malekaik, ”Duduaklah di sabalah suwok-Den, sampai musuah-musuah angkau Den tunduakkan kabake angkau.”
58001014	Jikok baitu, malekaik-malekaik tu apo nan sabananyo? Inyo tu ado-lah roh-roh nan malayani Allah, sa-rato nan disuruah dek Allah, untuak manolong urang-urang nan ka mana-rimo kasalamaiktan.
58002001	Itulah sabauknyo, kito musti la-biah basungguah-sungguah ba-pacik kabake sagalo ajaran nan lah kito danga, supayo kito jan maning-gakan kayakinan kito.
58002002	Pasan-pasan nan lah disampaikan dek malekaik-malekaik kabake niniak muyang ki-to, tanyato bana, nama urang nan indak ma-ikuik-i, atau indak mama-tuah-inyo, ka manarimo ukunan nan sabandiang.
58002003	Apo lai kasalamaik-tan, nan labiah luwa biaso lai dari-pado pasan-pasan tu! Jikok kito in-dak ma-arahkan paratian kito taradok kasalamaiktan tu, tantu kito indak ka ta-inda doh dari ukunan. Dek kara-no, Tuhan sandirilah nan partamu-ta-mu mambaritokan kasalamaiktan tu. Urang-urang nan mulo-mulo manda-ngakannyo, lah mambuktikan kaba-narannyo kabake kito.
58002004	Di sampiang itu, Allah sato manguwaikkan panga-kuan urang-urang tu, jo sacaro mam-buwek sagalo rupo mukjizat, sarato jo sagalo parkaro nan luwa biaso, sarato mambagi-bagikan sagalo kamampuan nan dari Roh Allah, manuruik kahan-dak Baliau sandiri.
58002005	Malekaik-malekaik indak manda-pek kuwaso doh dari Allah, untuak mamarentah di dunia baru nan ka datang, iyolah dunia nan sadang ki-to pakatokan ko.
58002006	Tapi sabaliaknyo, di suatu bagian di dalam Alkitauk ado tatulih bakcando iko, ”Apolah manusia tu, yo Allah, sainggo Angkau niyo mangana inyo? Manusia hanyo manusia sajo, tapi, Angkau mamparatikan inyo!
58002007	Dalam wakatu nan indak babarapo lamo, Angkau manjadikan inyo saketek labiah randah daripado malekaik. Angkau mambarikan kabake inyo kaduduakkan nan mulie, sarato nan ta-aromaik,
58002008	sarato manjadikan inyo panguwaso taradok sagalo sasuatu.” Jadi, jikok dikatokan, baraso Allah manjadikan manusia ”panguwaso ta-radok sagalo sasuatu”, itu ba-arati, baraso indak ado sasuatu pun, nan indak di bawah kakuwasoan manu-sia. Biyapun baitu, kiniko kito indak maliyek doh manusia bakuwaso ta-radok sagalo sasuatu.
58002009	Tapi, kito lah maliyek Isa Almasih bakuwaso! Ba-liau dijadikan saketek labiah randah daripado malekaik, untuak wakatu nan indak babarapo lamo, supayo dek kabaiakkan ati Allah, Baliau dapek mati untuak kasadonyo umaik manu-sia. Kito maliyek Baliau kiniko dibari kaduduakkan nan mulie, sarato nan ta-aromaik, dek karano, Baliau lah manangguang sansaro sampai mati.
58002010	Batua lah sapatuiknyo Allah — nan manjadikan sagalo sasuatu untuak mukasuik-Nyo sandiri — manjadikan Isa Almasih Panyalamaik nan sampa-rono malalui kasansaroan. Jo sacaro nan baitu Allah dapek ma-ajak ba-nyak urang, untuak sato dimuliekan samo-samo jo Isa Almasih. Dek ka-rano, Baliau-lah pambukak jalan untuak urang-urang tu, supayo bisa disalamaikkan.
58002011	Isa Almasih mambarasiahkan manusia dari sagalo dosonyo; sarato Baliau nan mambarasiahkan. Urang-urang nan lah dibarasiahkan tu, sa-mo-samo mampunyoi satu Bapak. Itulah sabauknyo, Isa Almasih indak malu mangaku baraso urang-urang tu sabagai sudaro-sudaro Baliau.
58002012	Isa Almasih bakato kabake Allah, ”Ambo ka mambaritokan tantang Angkau, kabake sudaro-sudaro Ambo. Ambo ka mamuji Angkau, di tangah-tangah inyo tu.”
58002013	Isa Almasih bakato pulo, ”Ambo ka manggantuangkan arapan Ambo kabake Allah.” Sarato Baliau bakato pulo, ”Ikolah Ambo, samo-samo jo anak-anak nan lah dibarikan Allah kabake Ambo.”
58002014	Dek karano, urang-urang nan Baliau sabuik anak tu, adolah muka-luak manusia nan bisa mati, mako, Isa Almasih sandiri manjadi samo jo manusia tu, sarato iduik dalam ka-adaan manusia. Baliau pabuwek nan baitu, supayo jo kamatian Ba-liau, Baliau dapek mambinasokan Ubilih nan manguwasoi mauik.
58002015	Jo caro itu, Baliau malapehkan urang-urang nan salamo iduik dipabudak, dek karano takuik kabake mauik.
58002016	Nyatolah, baraso indak doh malekaik nan Baliau tolong, tapi katu-runan Ibrahim.
58002017	Iko ba-arati, ba-raso Baliau musti manjadi samo jo sudaro-sudaro Baliau dalam saga-lo parkaro. Jo sacaro nan baitu, Baliau dapek manjadi Imam Ba-sa nan tuluih ati, sarato mampu-nyoi raso ibo. Jo palayanan Baliau tu, doso manusia dapek di-ampuni.
58002018	Dek karano Baliau sandiri pa-nah manangguang sansaro, sarato lah panah dicubo-i, mako, Baliau dapek manolong urang-urang nan kanai cobaan.
58003001	Sudaro-sudaro nan sasamo Kristen, nan lah dipanggie pulo dek Allah! Cubolah pikiekan, inok manuang-kanlah tantang Isa Almasih ko! Allah ma-utuih Baliau, sangajo untuak manjadi Imam Basa dalam ugamo nan kito picayo-i.
58003002	Baliau tuluih ka-bake Allah, nan lah mamiliah Baliau untuak karajo itu, bakcando Musa sa-isuak, nan tuluih pulo manjalan-kan tugehnyo di Baithullah.
58003003	Tapi, Isa Almasih patuik mandapek ka-aromaiktan nan labiah tenggi da-ripado Musa. Dek karano, urang nan mambangun rumah musti man-dapek ka-aromaiktan nan labiah tenggi daripado rumah tu sandiri.
58003004	Batua, satiyok rumah ado urang nan mambangunnyo, tapi, nan mam-bangun sagalo sasuatu adolah Allah sandiri.
58003005	Musa tuluih sabagai pala-yan di Baithullah, sarato manyam-paikan sagalo parkaro nan ka di-agiah tawu dek Allah di maso nan ka datang.
58003006	Tapi, Isa Almasih tu-luih sabagai Anak nan batangguang jawauk taradok Baithullah. Kito ko lah nan Baithullah, jikok kito la-yi tatauk basumangaik, sarato ta-tauk yakin untuak mandapekkan apo nan kito arokkan.
58003007	Dek karano itu, bakcando nan di-katokan dek Roh Allah, ”Jikok pado ari ko angkau mandanga suwaro Allah,
58003008	janlah angkau basikareh kapalo, bakcando niniak muyang angkau, kutiko inyo tu bi malawan taradok Allah, sarato bi mancubo-i Allah di padang pasie.
58003009	’Di sinan tu niniak muyang angkau bi mancubo-i Den, sarato bi ma-uji Den,' baitulah kato Allah, ’padohal inyo tu lah bi maliyek sagalo pabuatan Den, salamo ampek puluah tawun.’
58003010	Itulah sabauknyo Waden bangih taradok inyo tu, sarato Waden bakato, ’Inyo tu bi tatauk indak tuluih, sarato bi anggan mamatuahi sagalo parentah-Den.’
58003011	Waden bangih sarato jo basumpah, ’Inyo tu indak ka bi masuak doh ka nagari tu, untuak dapek balapeh panek samo-samo jo Waden.’ ”
58003012	Oih sudaro-sudaro, ingek-ingek-lah, jan sampai ado agak surang pun juwo di antaro angkau, nan atinyo baitu jahek, sarato indak ba-iman, sa-inggo inyo babaliak arah, sarato man-jauahi Allah nan iduik!
58003013	Jadi, supa-yo jan ado surang pun juwo di antaro angkau nan bi takicuah dek doso, sa-inggo bi manantang Allah, mako, an-daklah angkau samo-samo manasi-yaik-i satiyok ari, salamo kito layi iduik juwo lai, dalam jaman nan di-namokan ”Ari Iko” di dalam Alkitauk.
58003014	Kito kasadonyo adolah kanti sapa-juwangan jo Isa Almasih, asakan kito layi bapacik arek sampai ka akie, ka-bake kayakinan iman nan lah kito mi-liak-i dari samulo.
58003015	Ikolah nan tatulih di dalam Alkitauk, ”Jikok pado ari ko angkau mandanga suwaro Allah, janlah angkau basikareh kapalo, bakcando niniak muyang angkau, kutiko inyo tu bi mandurako taradok Allah.”
58003016	Jadi, siyakoh urang-urang nan mandanga suwaro Allah, tapi, bi man-durako taradok Baliau? Itulah kasado-nyo urang nan dipimpin dek Musa ka-luwa dari Mesir, iyo ndak?
58003017	Sarato taradok siyakoh Allah bangih salamo ampek puluah tawun? Iyolah, taradok urang-urang nan bi badoso, nan ma-yiknyo bi bagalimpangan di padang gurun, iyo ndak?
58003018	Kutiko Allah ba-sumpah bakcando iko, ”Urang-urang tu indak ka bi masuak doh ka naga-ri tu, untuak dapek balapeh panek sa-mo-samo jo Waden” — siya pulokoh nan dimukasuikkan dek Allah? Nan dimukasuikkan iyolah, urang-urang nan bi mandurako taradok Allah, iyo ndak?
58003019	Kiniko kito lah mangarati, baraso urang-urang tu indak dapek doh masuak, dek karano, inyo tu in-dak bi ba-iman kabake Allah.
58004001	Nan janji Allah layi balaku juwo lai, nan kito ka dibari balapeh pa-nek nan lah Baliau janjikan. Dek ka-rano itu, andaklah kito manjago, su-payo jan ado agak surang pun juwo di antaro angkau, nan tanyato indak dapek marasokan lamak balapeh pa-nek nan dijanjikan tu.
58004002	Dek karano, Injil tu lah dibaritokan kabake kito sa-mo jo bakcando kabake urang-urang tu. Tapi, taradok urang-urang tu, ba-rito tu indak ado doh payidahnyo. Dek karano, kutiko inyo tu bi manda-nga barito tu, inyo tu indak bi pica-yo.
58004003	Tapi, kito nan layi ba-iman, ka manarimo balapeh panek nan dijan-jikan dek Allah tu. Itu sasuwai jo apo nan lah dikatokan dek Allah, nan bak-cando iko, ”Aden bangih sarato basumpah, ’Urang-urang tu indak ka bi sato doh masuak, untuak mandapekkan balapeh panek samo-samo jo Waden.’ ” Allah bakato baitu, biyapun karajo Baliau lah salasai sajak dari Baliau manjadikan dunia ko.
58004004	Dek karano, tantang parkaro ari nan katujuah, ado tatulih di Alkitauk bakcando iko, ”Pado ari nan katujuah, Allah baran-ti dari sagalo karajo-Nyo.”
58004005	Tantang parkaro itu, ditulihkan pulo baliak bakcando iko, ”Urang-urang tu in-dak ka bi masuak doh ka nagari tu, untuak mandapekkan balapeh pa-nek samo-samo jo Waden.”
58004006	Jadi, urang-urang nan partamu-tamu bi mandanga barito tantang Injil tu, in-dak ka bi mandapekkan doh balapeh panek tu, dek karano inyo tu indak bi picayo. Jikok baitu, lah jaleh bara-so ado urang-urang lain, nan buliah mandapekkan balapeh panek tu.
58004007	Dek karano, Allah lah manantukan pulo suatu ari nan lain, nan dinamokan ”Ari Iko”. Batawun-tawun kamudian, Allah mangecek tantang parkaro itu malalui Daud, dalam ayaik nan disa-buikkan cako, ”Jikok pado ari iko angkau mandanga suwaro Allah, janlah angkau basikareh kapalo.”
58004008	Kok santano Yosua lah mambari urang-urang tu balapeh panek nan di-janjikan dek Allah, mako, Allah indak ka mangecek doh baliak tantang sua-tu ari nan lain.
58004009	Jadi, untuak umaik Allah ado juwo lai tasadiyo ari untuak balapeh panek, samo jo bakcando Allah baranti di ari nan katujuah tu.
58004010	Dek karano, urang nan mandapek-kan ari balapeh panek nan dijanjikan dek Allah kabake inyo tu, ka baran-ti pulo dari sagalo karajonyo, samo jo bakcando Allah ma-antikan sagalo karajo Baliau.
58004011	Dek karano itu, mo-lah kito ba-usawo basungguah-sung-guah, untuak mandapekkan ari bala-peh panek nan dijanjikan dek Allah tu. Jan sampai ado agak surang pun juwo dari kito nan tagurajai, bakcan-do urang-urang tu sa-isuak, dek kara-no indak bi ba-iman kabake Allah.
58004012	Kato-kato Allah, adolah kato-ka-to nan iduik sarato nan kuwaik; la-biah tajam dari padang bamato du-wo. Kato-kato tu manusuak, sampai ka bateh antaro jiwa jo roh; sampai ka bateh antaro paruwehan jo banak tulang, sainggo mangatawui sadalam-dalamnyo, pikieran sarato jo niyaik ati manusia.
58004013	Indak ado ciyek ju-wo doh mukaluak nan ta-andok dari pandangan Allah. Sagalo sasuatu ba-tilanjang, sarato tabukak di adok-an Baliau. Nan kito musti mampatang-guang-jawaukkan kabake Baliau.
58004014	Itulah sabauknyo, kito musti ba-pacik arek kabake pangakuan iman ki-to. Dek karano, kito mampunyoi Imam Basa Nan Mulie, nan lah masuak sam-pai ka adok-an Allah — Baliau-lah Isa Almasih Anak Allah.
58004015	Imam Basa ki-to tu, indak doh imam nan indak da-pek sato marasokan sagalo kalamahan kito. Tapi sabaliaknyo, Baliau lah di-cubo-i dalam sagalo parkaro, samo jo bakcando kito sandiri; hanyo sajo Ba-liau indak babuwek doso!
58004016	Dek kara-no itu, molah kito jo sacaro nan indak maraso takuik lai mangadauk Allah, nan mamarentah jo sacaro nan pa-nuah kasiah. Allah ka maraso ibo ka-bake kito, sarato ka mambarakaik-i ki-to, supayo kito mandapek partolongan tapek pado wakatunyo.
58005001	Satiyok imam basa dipiliah dari antaro umaik, sarato di-angkek untuak malayani Allah, sabagai wakie dari umaik tu. Tugehnyo iyolah mam-pasambahkan kabake Allah, sagalo pambarian sarato jo sagalo karoban untuak pangampunan doso.
58005002	Imam basa tu sandiri banyak kalamahan da-lam sagalo parkaro, nan dek karano itu, inyo dapek basikauk lamah lam-buik, taradok urang-urang nan indak tawu sabuwah alah juwo, sarato nan tatampuah di jalan nan sasek.
58005003	Nan dek karano inyo sandiri banyak ka-lamahan, mako, inyo musti mampa-sambahkan karoban, indak doh dek karano doso-doso umaik sajo, tapi, dek karano doso-doso inyo sandiri iyo pulo.
58005004	Indak surang pun juwo doh urang nan ma-angkek dirinyo sandi-ri manjadi imam basa. Urang manjadi imam basa, jikok Allah nan mamang-gie inyo untuak itu — samo jo bakcan-do Harun.
58005005	Baitu pulo Isa Almasih. Baliau in-dak ma-angkek diri Baliau sandiri doh, untuak manjadi Imam Basa. Ta-pi, Allah sandirilah nan ma-angkek Baliau. Allah bakato kabake Baliau, ”Angkau-lah Anak-Den; pado ari ko Waden manjadi Bapak Angkau.”
58005006	Di ayaik nan lain Allah bakato pu-lo, ”Angkau adolah Imam salamo-lamonyo, bakcando Imam Melkisedek.”
58005007	Pado maso Isa Almasih iduik di dunia ko, Baliau badowa sarato jo mamintak, jo pakiak sarato jo tangih kabake Allah, nan bisa manyalamaik-kan Baliau dari mauik. Nan dek ka-rano Baliau tunduak kabake Allah jo sacaro nan sangaik aromaik, mako, pintak Baliau dipalakukan.
58005008	Isa Al-masih adolah Anak Allah, tapi, biya-pun baitu, Baliau baraja untuak pa-tuah malalui kasansaroan nan Baliau tangguangkan.
58005009	Mako, sasudah Baliau dijadikan Panyalamaik nan sam-parono, Baliau manjadi tampaik asa kasalamaiktan nan kaka, untuak ka-sadonyo urang nan bi patuah kabake Baliau,
58005010	nan Allah pun manyatokan Baliau sabagai Imam Basa, bakcando Imam Melkisedek!
58005011	Tantang parkaro kaduduakkan Isa Almasih sabagai Imam Basa, ba-nyak nan paralu nan ka kami agiah tawu kabake angkau, tapi, sulik un-tuak manarangkannyo, dek karano, angkau lambek sangaik mangko ka mangarati.
58005012	Sabananyo, lah waka-tunyo ko dek angkau untuak manja-di guru, tapi, nyatonyo angkau pa-ralu juwo lai baraja dari urang lain, tantang dasar-dasar partamu ajaran Allah. Ibaraiknyo, angkau alun bi-sa lai mamakan makanan nan kareh; nan angkau tatauk juwo lai maminun susu.
58005013	Urang nan taruih juwo lai ma-minun susu, ba-arati inyo paja ketek juwo lai tu; inyo alun punyo panga-laman tantang apo nan bana, sarato apo nan salah.
58005014	Makanan nan kareh, adolah untuak urang nan lah gadang nan dek karano pangalaman, lah bisa mampabesohkan, nama nan elok, sa-rato nama nan jahek.
58006001	Dek karano itu, molah kito ba-ranjak ka palajaran-palajaran nan salanjuiknyo, tantang parkaro kasamparonoan iduik sabagai urang Kristen, sarato jan hanyo mamparati-kan dasar-dasar partamu ajaran uga-mo kito. Jan kito ma-ulangi baliak palajaran dasar, baraso urang musti baranti mampabuwek sagalo parka-ro nan indak bapayidah, sarato musti ba-iman kabake Allah,
58006002	atau palaja-ran dasar tantang parkaro pamandi-an, atau tantang parkaro malatakkan tangan kabake urang, atau tantang parkaro iduik baliak sasudah mati, atau parkaro ukunan nan kaka.
58006003	Ji-kok Allah ma-ijinkan, molah kito ba-ranjak ka palajaran-palajaran nan la-biah lanjuik!
58006004	Dek karano, urang-urang nan lah bapaliang maninggakan Tuhan, in-dak mungkin doh dibimbiang untuak babaliak. Inyo tu dulu lah bi barado di dalam tarang nan dari Allah, sa-rato lah marasokan lamak pambari-an Baliau. Inyo tu lah sato pulo di-kuwasoi dek Roh Allah.
58006005	Inyo tu bi tawu dari pangalaman inyo tu, bara-so kato-kato Allah tu elok, nan inyo tu lah bi marasokan pambarian-pam-barian nan panuah kuwaso, dari ja-man nan ka datang.
58006006	Tapi, sasudah tu inyo tu bi bapaliang maninggakan Tuhan! Dima ka mungkin mambim-biang inyo tu babaliak, untuak bato-baik dari doso-doso inyo tu. Dek ka-rano, inyo tu sadang bi manyalibkan pulo baliak Anak Allah, sarato mam-buwek Baliau di-ino di adok-an urang banyak.
58006007	Tanah nan ma-isok ayie ujan, nan acok turun ka tanah tu, sudah tu ma-asiekan tinaman-tinaman nan ba-payidah, untuak urang nan mangara-jokannyo, tanah tu dibarakaik-i dek Allah.
58006008	Tapi, jikok tanah tu ma-asie-kan ilalang, sarato jo samak baduri, mako, tanah tu indak ka ado lai gu-nonyo, isuak ka dikutuak dek Allah, nan akienyo dibaka abih.
58006009	Tapi, oih sudaro-sudaro nan kami kasiahi, biyapun kami bakato bakcan-do itu, tapi, kami yakin tantang par-karo angkau. Kami yakin, baraso ang-kau lah bi manarimo sagalo parkaro nan labiah elok, iyolah barakaik-ba-rakaik, nan marupokan bagian dari kasalamaiktan angkau.
58006010	Allah, in-dak doh Allah nan indak adie. Baliau indak ka malupokan doh, apo nan angkau karajokan untuak Baliau, sa-rato jo kasiah nan angkau nyatokan kabake Baliau, sawakatu angkau bi manolong sudaro-sudaro sa-iman, bi-ya dulu sarato jo kiniko.
58006011	Kami niyo sangaik, supayo satiyok-tiyok angkau tatauk basumangaik sampai ka kasu-dahannyo, sainggo angkau bi manari-mo, apo nan angkau arok-arokkan tu.
58006012	Kami indak niyo doh angkau man-jadi pamaleh. Tapi kami niyo, supayo angkau iduik bakcando urang-urang nan bi manarimo, apo nan dijanjikan dek Allah, dek karano bi ba-iman ka-bake Baliau, sarato dek karano saba mananti.
58006013	Kutiko Allah bajanji kabake Ibrahim, Allah basumpah, baraso Baliau ka mampabuwek apo nan lah Baliau janjikan. Dek karano indak ado lai nan labiah tenggi daripado Allah, mako, Baliau basumpah ateh namo Baliau sandiri.
58006014	Baliau baka-to, ”Aden bajanji ka mambarakaik-i angkau, sarato mambuwek katurunan angkau manjadi banyak.”
58006015	Ibrahim saba mananti, mako, inyo manarimo apo nan dijanjikan dek Allah kabake inyo.
58006016	Jikok urang basumpah, inyo basumpah ateh namo urang lain, nan labiah tenggi daripado inyo, mako, sumpah tu manyudahi sagalo bantah-an.
58006017	Allah niyo mayakinkan kabake urang-urang nan ba-hak manarimo janji Baliau, baraso Baliau indak ka marubah doh rancana Baliau. Itulah sabauknyo, mangko Baliau manam-bah sumpah di janji Baliau tu.
58006018	Nan duwo parkaro tu indak bisa doh ba-rubah: Allah indak mungkin doh ba-duto tantang parkaro janji, sarato jo sumpah Baliau. Dek karano itu, kito nan lah balinduang kabake Allah, di-bari kakuatan nan kuwaik untuak ba-pacik arek, kabake arapan nan taban-tang di adok-an kito.
58006019	Arapan kito tu ibaraik sawuah, nan tatanam sa-ngaik dalam, sarato marupokan tampaik bapacik nan kuwaik, sarato tam-paik nan indak ka tagaduah untuak iduik kito. Arapan tu manambuih ta-bia Ruwang Mahasuci di Baithullah di sarugo.
58006020	Isa Almasih lah marintih ja-lan ka tampaik tu untuak kito, sara-to lah masuak ka sinan tu, manjadi Imam Basa kito untuak salamo-lamo-nyo, bakcando Imam Melkisedek.
58007001	Melkisedek ko adolah rajo da-ri Salem, sarato imam Allah Nan Mahatenggi. Kutiko Ibrahim babaliak dari paparangan mangalahkan rajo-rajo, Melkisedek datang manyambuik inyo, sarato jo mambarakaik-inyo.
58007002	Mako, Ibrahim mambarikan kabake Melkisedek, saparsapuluah dari saga-lo asie kamanangannyo. (Namo Mel-kisedek ba-arati, nan partamu-tamu, ”Rajo Ka-adielan"; nan dek karano inyo rajo dari Salem, mako, namonyo tu ba-arati pulo, ”Rajo Tanang Santo-so".)
58007003	Tantang diri Melkisedek ko, in-dak ado ciyek juwo doh katarangan, apokoh inyo mampunyoi bapak, atau mandeh, atau niniak muyang; indak ado pulo doh katarangan tantang ka-layierannyo, atau pun tantang kamati-annyo. Baliau samo jo bakcando Anak Allah; baliau adolah imam sampai sa-lamo-lamonyo.
58007004	Jadi, kito dapek ma-liyek, baralah ka basa-nyo Melkisedek ko; baliau baitu basa, sainggo Ibra-him bapak niniak muyang banso kito, mambarikan kabake baliau saparsa-puluah, dari sagalo sasuatu nan dipa-dapeknyo dalam paparangan tu.
58007005	Di dalam paratuaran ugamo Yahudi lah ditantukan, baraso imam-imam katu-runan Lewi, musti ma-ambiak sapar-sapuluah dari pandapatan umaik Isra-el, iyolah sudaro-sudaro inyo sandiri, biyapun inyo tu samo-samo katurun-an Ibrahim.
58007006	Melkisedek indak doh katurunan Lewi, tapi, baliau mana-rimo pulo saparsapuluah dari sagalo asie kamanangan Ibrahim, sarato malah baliau mambarakaik-i Ibra-him pulo, nan lah manarimo janji-janji dari Allah.
58007007	Batua, indak bisa doh dibantah, baraso urang nan di-barakaik-i, adolah labiah randah da-ripado urang nan mambarakaik-inyo.
58007008	Imam-imam nan manarimo saparsa-puluah bagian tu, adolah imam nan bisa mati. Tapi manuruik Alkitauk, Melkisedek nan manarimo pambari-an saparsapuluah bagian tu, adolah urang nan tatauk iduik.
58007009	Buliah di-katokan, baraso Lewi — nan katurun-annyo ma-ambiak saparsapuluah ba-gian dari umaik Israel — mambayie pulo bagian tu malalui Ibrahim, pado wakatu Ibrahim mambayienyo kaba-ke Melkisedek.
58007010	Biyapun Lewi alun layie, tapi, buliah dikatokan inyo lah ado di dalam tubuah Ibrahim niniak muyangnyo, pado wakatu Melkisedek batamu jo Ibrahim.
58007011	Di bawah pimpinan imam-imam Lewi, paratuaran ugamo Yahudi diba-rikan kabake umaik Israel. Dek karano imam-imam Lewi dulu tu, indak dapek doh mangarajokan jo sacaro samparono, apo nan musti dikarajokan dek inyo tu, mako, musti ado imam nan lain, iyolah nan bakcando Imam Melkisedek, sara-to indak doh lai dari tipak Imam Harun!
58007012	Jadi, jikok kaduduakkan imam-imam barubah, mako, paratuaran ugamo Ya-hudi pun musti barubah pulo.
58007013	Nan di-mukasuikkan di siko iyolah Tuhan kito: Baliau dari suku lain, sarato alun panah surang pun juwo lai dari suku Baliau tu, nan batugeh sabagai imam.
58007014	Kasado-nyo urang tawu, baraso Tuhan kito bara-sa dari suku Yehuda; Musa indak panah doh manyabuik suku itu, sawakatu inyo babicaro tantang parkaro imam-imam.
58007015	Parkaro nan dibicarokan ko man-jadi labiah nyato lai, dek datangnyo surang imam nan lain, nan bakcan-do Melkisedek.
58007016	Baliau di-angkek manjadi imam, indak doh badasar-kan sagalo paratuaran manusia, tapi, badasarkan iduik Baliau nan baku-waso, sarato nan indak bakasudah-an.
58007017	Dek karano, di dalam Alkitauk dikatokan, ”Angkau adolah imam sa-lamo-lamonyo, bakcando Imam Mel-kisedek.”
58007018	Jadi, kiniko paratuaran nan lamo lah dikatapikan, dek ka-rano indak mampunyoi kakuatan, sarato indak lai baguno.
58007019	Para-tuaran ugamo Yahudi, indak dapek doh mambuwek sasuatu pun man-jadi samparono. Itu sabauknyo, kito kiniko dibarikan suatu arapan nan labiah elok; jo arapan tu kito dapek mandakek-i Allah.
58007020	Ciyek lai pulo, kasadonyo tu di-saratoi jo sumpah dari Allah. Indak ado doh sumpah nan bakcando itu, pado wakatu imam-imam nan lain tu di-angkek.
58007021	Tapi, Isa Almasih di-angkek manjadi Imam pakai sumpah, pado wakatu Allah bakato kabake Ba-liau, ”Tuhan lah basumpah, nan Baliau indak ka marubah doh pandirian Baliau, ’Angkau adolah Imam salamo-lamonyo.’ ”
58007022	Jo iko pulo Isa Almasih manjadi jaminan, untuak suatu pajanjian nan labiah elok.
58007023	Ado pulo lai nan paralu dikata-wui: imam-imam nan lain tu banyak, dek karano satiyok-tiyok inyo tu bi mati, sainggo indak dapek doh lai manaruihkan tugehnyo.
58007024	Tapi, Isa Almasih iduik salamo-lamonyo, jadi kaduduakkan Baliau sabagai Imam, indak baraliah doh kabake urang la-in.
58007025	Dek karano itu, untuak sala-mo-lamonyo, Isa Almasih dapek ma-nyalamaikkan, urang-urang nan bi datang kabake Allah malalui Baliau, dek karano Baliau iduik salamo-lamonyo, untuak manyampaikan pin-tak urang-urang tu kabake Allah.
58007026	Jadi, Isa Almasih tu lah Imam Ba-sa nan kito paralukan. Baliau suci; in-dak ado doh kasalahan di diri Baliau, atau doso apo pun juwo. Baliau ta-pisah dari urang-urang nan badoso, sarato dinayiakkan sampai ka tam-paik nan labiah tenggi dari sagalo la-ngik.
58007027	Baliau indak bakcando imam-imam basa nan lain doh, nan satiyok ari musti mampasambahkan karoban, dek karano doso-doso inyo sandiri la-biah dulu, sudah tu baru dek karano doso-doso umaik. Isa Almasih hanyo sakali sajo mampasambahkan karo-ban untuak salamo-lamonyo, kutiko Baliau mampasambahkan diri Baliau sandiri sabagai karoban.
58007028	Paratua-ran ugamo Yahudi, ma-angkek urang nan indak samparono manjadi imam basa. Tapi, kamudian dari paratuaran tu, Allah mambuwek janji jo sumpah, baraso Baliau ma-angkek Anak Baliau sabagai Imam Basa, nan lah dijadikan Panyalamaik nan samparono untuak salamo-lamonyo.
58008001	Pokok dari sagalo pambicaro-^ an kito iyolah: Kito mampunyoi Imam Basa nan bakcando itu, nan duduak mamarentah samo-samo jo Allah Nan Mahakuwaso di sarugo.
58008002	Baliau mangarajokan tugeh sabagai Imam Basa di Ruwang Mahasuci, iyo-lah di dalam Kemah Tuhan nan saja-ti, nan dibuwek dek Tuhan, indak doh dek manusia.
58008003	Satiyok imam basa di-angkek un-tuak mampasambahkan karoban, atau pasambahan kabake Allah. Baitu pulolah Imam Basa kito; Baliau mus-ti mampunyoi sasuatu nan untuak ka dipasambahkan.
58008004	Kok santano Baliau barado di dunia ko, Baliau indak ka manjadi imam doh, dek karano, lah ado imam nan mampasambahkan karoban, nan dituntuik dalam paratua-ran ugamo Yahudi.
58008005	Karajo nan dika-rajokan dek urang-urang nan sabagai imam tu, sabananyo, hanyolah sua-tu gambaran sarato jo bayangan, dari apo nan ado di sarugo. Itu lah di-agiah tawu dek Allah kabake Musa sa-isuak, kutiko Musa nak ka managakkan Ke-mah Tuhan. Allah bakato bakcando iko kabake Musa, ”Kana-ilah! Kasa-donyo tu mustilah angkau pabuwek manuruik conto nan lah Den tunjuak-kan kabake angkau di ateh gunuang.”
58008006	Tapi, kiniko Isa Almasih mandapek tugeh sabagai Imam, nan jauah labiah mulie daripado nan dikarajokan dek imam-imam tu. Dek karano, pajanji-an nan di-adokan Baliau antaro Allah jo manusia, adolah pajanjian nan la-biah elok, dek karano, badasarkan janji untuak sagalo parkaro nan la-biah elok.
58008007	Kok santano indak ado kakurang-an di pajanjian nan partamu, mako, indak paralu lai di-adokan pajanjian nan kaduwo.
58008008	Tapi, Allah lah mana-mukan kasalahan pado umaik-Nyo, sainggo Allah bakato, ”Sungguah, ka tibo masonyo, Aden ka ma-adokan pajanjian nan baru jo banso Israel sarato jo banso Yehuda.
58008009	Indak doh bakcando pajanjian nan Den buwek jo niniak muyang inyo tu, pado wakatu Waden mambimbiang inyo tu bi kaluwa dari nagari Mesir. Inyo tu indak bi tuluih ati, taradok pajanjian nan Den buwek jo inyo tu; itulah sabauknyo Waden indak mampadulikan inyo tu.
58008010	Tapi kiniko, ikolah pajanjian nan ka Den buwek jo umaik Israel, di ari-ari nan ka datang, kecek Tuhan: Aden ka malatakkan paratuaran-Den ka dalam pikieran inyo tu, sarato ka Den tulihkan di ati inyo tu. Aden ka manjadi Allah inyo tu, nan inyo tu ka manjadi umaik-Den.
58008011	Inyo tu indak paralu lai ma-aja sasamo urang kampuangnyo, atau ma-agiah tawu kabake dunsanaknyo, ’Andaklah angkau tawu jo Tuhan.’ Dek karano, inyo tu kasadonyo, gadang ketek, ka bi tawu jo Waden.
58008012	Aden ka ma-ampuni sagalo kasalahan inyo tu, sarato indak lai ka mangana doso-doso inyo tu.”
58008013	Jo sacaro mangamukokan suatu pa-janjian nan baru, Allah mambuwek pajanjian nan partamu tu, manjadi tuwo sarato lah usang; sarato apo nan lah tuwo, ka sacapeknyo pulo ilang lanyok.
58009001	Pajanjian nan partamu, mampu-nyoi sagalo paratuaran ibadaik, sarato mampunyoi pulo tampaik iba-daik buatan manusia.
58009002	Sabuwah ke-mah ditagakkan, nan bagian sabalah ka mukonyo dinamokan Ruwang Su-ci. Di sinan tu ado rengkak untuak da-ma palito, sarato ado pulo meja jo roti, nan dipasambahkan kabake Allah.
58009003	Di bagian dalamnyo, iyolah di balakang tabie nan kaduwo, ado ruwangan nan dinamokan Ruwang Mahasuci.
58009004	Di da-lam ruwangan tu ado mezbah nan di-buwek dari ameh, untuak tampaik mambaka sitanggi, sarato ado pulo Pe-ti Pajanjian, nan kaciyek-annyo dilampihi jo ameh. Di dalam Peti tu ado ba-lango ameh nan barisi manna, sarato jo tungkek Harun nan lah batuneh, sa-rato jo duwo lempeng batu picak, nan di atehnyo tatulih sapuluah paratua-ran nan dari Allah.
58009005	Di ateh Peti tu ado ukieran duwo Kerub, iyolah mukaluak nan basayok, nan malambangkan ka-hadiran Allah. Sayok dari kaduwo mu-kaluak tu takambang di ateh sawok Pe-ti, iyolah tampaik pangampunan doso. Tapi, kasadonyo tu indak dapek doh ditarangkan kiniko ciyek-ciyek.
58009006	Baitulah kasadonyo tu lah di-atur. Satiyok ari, imam-imam masuak ka dalam bagian nan sabalah ka muko kemah tu, untuak manjalankan tugeh inyo tu.
58009007	Nan masuak ka bagian nan paliang di dalam dari kemah tu, ha-nyolah imam basa sajo. Inyo mampa-buwek itu hanyo sakali satawun. Itu dipabuweknyo jo sacaro mambawok darah, untuak ka dipasambahkan ka-bake Allah, dek karano dirinyo sandi-ri, sarato dek karano doso-doso, nan dipabuwek jo sacaro nan indak sadar dek umaiknyo.
58009008	Jo atuaran nan bak-cando itu, Roh Allah manyatokan jo saearo nan jaleh, baraso salamo ke-mah nan bagian ka muko tu, layi ta-tagak juwo lai, mako, jalan masuak ka dalam Ruwang Mahasuci tu alun ka tabukak.
58009009	Iko malambangkan jaman nan kiniko; ba-arati, baraso sagalo pa-sambahan, sarato jo sagalo karoban taranak, nan dipasambahkan kabake Allah, indak dapek doh manyamparo-nokan ati ketek urang nan mambawok pasambahan tu.
58009010	Dek karano, sagalo upacara tu hanyo ba-ubuangan jo ma-kanan, minunan, sarato jo babagai-ba-gai upacara panyucian. Kasadonyo tu hanyo paratuaran-paratuaran nan la-yie, nan hanyo balaku sampai tibo ma-sonyo Allah ma-adokan pambaruan.
58009011	Tapi, Isa Almasih lah datang sa-bagai Imam Basa, dari sagalo parkaro nan elok nan lah ado. Kemah Tuhan, di tampaik Baliau mangarajokan tu-geh Baliau sabagai Imam Basa, ado-lah kemah nan labiah mulie, sarato nan labiah samparono. Itu indak di-buwek dek manusia doh; aratinyo, in-dak doh barasa dari dunia nan dija-dikan ko.
58009012	Isa Almasih mamasuak-i Ruwang Mahasuci di dalam kemah tu, hanyo sakali sajo, untuak salamo-lamonyo. Pado wakatu itu, Baliau in-dak mambawok darah kambiang jan-tan, atau darah anak bantiang, untuak ka dipasambahkan; tapi, Baliau mam-bawok darah Baliau sandiri, sarato jo sacaro nan baitu, Baliau mamarade-kakan kito untuak salamo-lamonyo.
58009013	Darah dari kambiang, sarato jo da-rah jawi jantan, sarato jo abu dari ka-roban anak bantiang, dipakai untuak mangalatiak-i, urang-urang nan najih manuruik paratuaran ugamo, supayo inyo tu manjadi barasiah dari najih.
58009014	Jadi, jikok darah sarato jo abu tu, dapek mambarasiahkan najih urang-urang tu, apo lai darah Isa Almasih! Malalui Roh nan kaka, Isa Almasih mampasambahkan diri Baliau sandi-ri kabake Allah, sabagai karoban nan samparono. Darah Baliau mambara-siahkan ati ketek kito, dari upacara ugamo nan indak baguno, supayo kito dapek malayani Allah nan iduik.
58009015	Itulah sabauknyo, Isa Almasih manjadi Pa-antaro untuak suatu pa-janjian nan baru, supayo urang nan lah dipanggie dek Allah, dapek mana-rimo barakaik-barakaik nan kaka, nan lah dijanjikan dek Allah. Kasadonyo tu dapek tajadi, dek karano lah ado nan mati, iyolah Isa Almasih; nan kamatian Baliau tu mamaradekakan urang, dari sagalo kasalahan nan dipabuwek dek urang-urang tu, pado wakatu pajanjian nan partamu sadang balaku juwo lai.
58009016	Jikok ado surek wasiyaik, mus-ti ado pulo buktinyo, baraso urang nan mambuwek surek tu lah maning-ga.
58009017	Dek karano, surek wasiyaik tu indak ka balaku, salamo urang nan mambuwek surek tu, layi iduik ju-wo lai. Surek tu hanyo balaku sasu-dah urang tu mati.
58009018	Dek karano itu, pajanjian nan partamu tu pun, mus-ti disahkan jo darah.
58009019	Mulo-mulo, Musa manyampaikan kabake ban-so Israel, kasadonyo parentah para-tuaran Allah. Sasudah tu, Musa ma-ambiak darah anak bantiang, sarato jo darah kambiang jantan, sudah tu, inyo campua jo ayie, kamudian, inyo kalatiakkan jo rumpuik hisop, sarato jo bulu domba nan sirah tuwo, ka Ki-tauk Paratuaran-paratuaran nan dari Allah, sarato kabake sadonyo banso Israel.
58009020	Sambia mangalatiakkan tu, Musa bakato, ”Ikolah darah nan man-sahkan pajanjian nan dari Allah, nan musti angkau patuahi.”
58009021	Kamudian, jo caro nan bakcando cako pulo, Mu-sa mangalatiakkan darah tu pulo, ka Kemah Tuhan, sarato ka kasadonyo alaik-paragaik untuak ba-ibadaik.
58009022	Batua, manuruik paratuaran uga-mo Yahudi, ampia kasadonyo sagalo sasuatu disucikan jo darah; nan doso hanyo bisa di-ampuni, jikok ado da-rah nan taserak.
58009023	Jo caro nan bakcando itulah, ba-rang-barang nan malambangkan sa-galo parkaro nan di sarugo, paralu disucikan. Tapi, untuak sagalo par-karo nan di sarugo tu sandiri, dipara-lukan karoban nan jauah labiah elok.
58009024	Dek karano, Isa Almasih indak doh masuak ka Ruwang Suci nan dibuwek dek manusia, nan hanyo malambang-kan Ruwang Suci nan sabananyo. Isa Almasih masuak ka sarugo tu sandi-ri; kiniko Baliau di sinan tu manga-dauk Allah untuak kaparaluan kito.
58009025	Imam basa urang Yahudi, satiyok tawun masuak ka Ruwang Mahasu-ci di dalam Baithullah, sambia mam-bawok darah sikua taranak. Tapi, Isa Almasih indak ba-ulang-ulang doh masuak, untuak mampasambahkan diri Baliau.
58009026	Dek karano, jikok iyo jo caro nan baitu, itu ba-arati Baliau lah batukeh-tukeh manangguangkan sansaro, sajak dari dunia ko dijadi-kan. Tapi nyatonyo, kiniko di jaman akie ko, Baliau datang sakali sajo un-tuak ma-apuih doso, jo sacaro manga-robankan diri Baliau sandiri.
58009027	Allah lah manataukkan, baraso manusia tu mati hanyo sakali sajo, nan sasudah tu di-adieli dek Allah.
58009028	Baitu pulo Isa Almasih, hanyo sakali sajo dipa-sambahkan sabagai karoban, untuak ma-apuih doso banyak urang. Baliau ka datang baliak di nan kaduwo ka-linyo, indak doh lai untuak manya-lasaikan masalah doso, tapi, untuak manyalamaikkan urang-urang nan bi manantikan kadatangan Baliau.
58010001	Paratuaran ugamo Yahudi, hanyo mambarikan gambaran nan tarang-tarang kain, tantang saga-lo parkaro nan elok nan ka datang, sa-rato indak doh gambaran nan sabana-nyo, dari sagalo parkaro nan ka datang tu. Indak mungkin doh paratuaran tu dapek manyamparonokan, urang nan bi datang manyambah Allah, jo saca-ro mambawok pasambahan, biyapun satiyok tawun taruih dipasambahkan karoban nan samo jo itu.
58010002	Kok san-tano urang-urang nan manyambah Allah tu, sabana-bana lah dibarasiah-kan dari doso, tantu inyo tu indak lai ka mampunyoi parasaan badoso, nan karoban indak lai ka dipasambahkan.
58010003	Tapi nyatonyo, sagalo karoban nan dipasambahkan satiyok tawun tu, ma-lah itu nan ma-ingekkan urang tara-dok doso-doso inyo tu,
58010004	dek karano sabananyo, darah jawi, sarato jo da-rah kambiang jantan tu, indak dapek doh ma-apuihkan doso.
58010005	Itulah sabauknyo, pado wakatu Isa Almasih turun ka dunia, Baliau baka-to kabake Allah, ”Angkau indak ma-inginkan karoban sarato jo pasambahan; tapi sabaliaknyo, Angkau lah manyadiyokan tubuah untuak Ambo.
58010006	Angkau indak niyo doh jo karoban nan babaka, atau karoban untuak pangampunan doso.
58010007	Mako Ambo bakato, ’Ikolah Ambo, yo Allah! Ambo datang untuak mangarajokan kahandak Angkau, bakcando nan lah tasurek di dalam Alkitauk, tantang diri Ambo.’ ”
58010008	Mulo-mulo Isa Almasih bakato, ”Angkau indak ma- inginkan karo-ban, sarato jo pasambahan; Angkau indak niyo doh jo karoban taranak, nan dibaka sabagai pasambahan, sa-rato jo karoban untuak pangampunan doso.” Isa Almasih bakato bakcando itu, biyapun sagalo karoban tu di-pasambahkan manuruik paratuaran ugamo Yahudi.
58010009	Sasudah tu Isa Alma-sih bakato, ”Ikolah Ambo, yo Allah! Ambo datang untuak mangarajokan kahandak Angkau.” Jadi, Allah mam-batakan sagalo karoban nan lamo tu, sarato manggantinyo jo karoban Isa Almasih.
58010010	Isa Almasih lah manga-rajokan apo nan kahandak Allah, sarato lah mampasambahkan diri Ba-liau sabagai karoban. Kito kasadonyo dibarasiahkan dari doso, jo karoban pasambahan tu, nan dikarajokan dek Baliau hanyo sakali sajo untuak sala-mo-lamonyo.
58010011	Satiyok imam urang Yahudi, manjalankan tugehnyo sabagai imam satiyok ari, sarato batukeh-tukeh inyo mampasambahkan karoban, nan itu ka itu juwo. Tapi, sagalo karoban tu, indak ka dapek doh ma-apuihkan do-so.
58010012	Tapi sabaliaknyo, Isa Almasih hanyo mampasambahkan ciyek karo-ban, untuak pangampunan doso, nan karoban tu balaku untuak salamo-la-monyo. Sasudah mampasambahkan karoban tu, Isa Almasih duduak di sabalah suwok Allah, sarato mama-rentah samo-samo jo Baliau.
58010013	Nan kiniko Isa Almasih mananti, sampai Allah mambuwek musuah-musuah Baliau bi tunduak kabake Baliau.
58010014	Jadi, nan hanyo jo ciyek karoban sajo, Isa Almasih manyamparonokan urang-urang nan lah dibarasiahkan dari doso.
58010015	Tantang parkaro itu, Roh Allah mambarikan pulo pangakuan-Nyo ka-bake kito. Roh Allah bakato,
58010016	”’Ikolah pajanjian nan ka Den buwek jo urang-urang tu, pado ari-ari nan ka datang,’ kecek Tuhan, ’Aden ka malatakkan sagalo paratuaran-Den ka dalam ati inyo tu, sarato ka manulihkannyo ka dalam pikieran inyo tu.’ ”
58010017	Allah bakato pulo, ”Aden ka malu-pokan sagalo doso, sarato jo sagalo karajo jahek inyo tu.”
58010018	Jadi, sagalo doso, sarato jo sagalo karajo jahek tu, lah di ampuni, mako, indak paralu lai dipasambahkan karoban untuak pa-ngampunan doso.
58010019	Jadi, sudaro-sudaro, dek kama-tian Isa Almasih tu, kiniko kito ba-rani mamasuak-i Ruwang Mahasuci.
58010020	Isa Almasih lah mambukak suatu jalan nan baru untuak kito, iyolah ja-lan nan mambari iduik. Jalan tu ma-lalui tabie, iyolah tubuah Isa Almasih sandiri.
58010021	Nan kiniko kito mampu-nyoi surang Imam Nan Basa, nan batangguang jawauk taradok Baithullah.
58010022	Dek karano itu, molah kito manda-kek-i Allah jo ati nan tuluih, sarato jo iman nan taguah; sarato jo ati nan lah disucikan dari parasaan basalah, sara-to jo tubuah nan lah dibarasiahkan jo ayie nan suci.
58010023	Andaklah kito bapacik arek kabake arapan nan kito akui, dek karano Allah dapek dipicayo-i, nan Ba-liau ka manapek-i janji-Nyo.
58010024	Andak-lah kito samo-samo mamparatikan, su-payo kito dapek samo-samo mambari dorongan, untuak mangasiahi sasamo kito, sarato mampabuwek sagalo par-karo nan elok.
58010025	Andaklah kito tatauk bakumpua basamo-samo ba-ibadaik, sarato janlah lalai bakcando urang nan lain. Kito malah musti labiah tuluih sa-mo-samo manguwaikkan, dek karano kito tawu, baraso indak ka lamo lai Tuhan ka datang.
58010026	Dek karano, jikok barito nan ba-na nan dari Allah, lah disampaikan ka-bake kito, tapi, kito taruih juwo basa-ngajo babuwek doso, mako, indak ado lai karoban untuak ma-apuih doso ki-to.
58010027	Hanyo ado ciyek nan ka untuak kito, iyolah ma-adok-i pangadielan Allah, sarato jo ma-adok-i api kaba-ngihan Baliau, nan ka mambaka abih urang-urang nan bi mandurako kaba-ke Baliau!
58010028	Urang nan indak mama-tuahi paratuaran nan dibarikan dek Musa, jikok dek pangakuan duwo atau tigo urang sasi, inyo tabukti basalah, mako, inyo ka di-ukun mati indak ado ampun.
58010029	Baralah ka labiah bareknyo lai ukunan nan musti dijatuahkan, tara-dok urang nan malanyau-lanyau Anak Allah. Urang tu ma-anggauk ino darah pajanjian Allah, iyolah kamatian Isa Almasih, nan mambarasiahkan inyo da-ri doso. Inyo ma-ino Roh nan mambari rahmaik.
58010030	Kito tawu, siya Baliau nan bakato, ”Aden ka mambaleh! Aden ka ma-ukun!” sarato nan bakato, ”Tuhan ka ma-adieli umaik-Nyo.”
58010031	Baralah ka manakuikkannyo, jikok jatuah ka tangan Allah Nan Iduik!
58010032	Kana-ilah baa ka-adaan sudaro-sudaro pado wakatu nan lapeh. Pado wakatu itu, sasudah cahayo Allah ma-narangi angkau, angkau banyak ma-nangguangkan sansaro; tapi, angkau tatauk gigiah bajuwang.
58010033	Kadang-kadang angkau di-ino, sarato dipabu-wek jo sacaro nan indak elok di adok-an urang nan banyak. Kadang-kadang angkau sato pulo manangguangkan sansaro, samo jo urang-urang nan di-pabuwek jo caro nan baitu,
58010034	nan ang-kau sato marasokan kasadiahan urang nan di dalam pinjaro. Baitu pulo, kuti-ko kasadonyo arato miliak angkau di-ambiak-i urang, angkau manarimo ka-sadonyo tu jo sanang ati, dek karano angkau bi tawu, baraso angkau ado ju-wo lai mampunyoi sasuatu nan labiah elok, nan ka tahan untuak salamo-la-monyo.
58010035	Dek karano itu, janlah pu-tuih aso, sabauk jikok angkau layi ta-tauk ba-iman, mako, ado pahalo nan gadang untuak itu!
58010036	Angkau paralu basaba, supayo angkau dapek manga-rajokan nan kahandak Allah, sarato jo caro nan baitu, angkau ka manarimo apo nan lah Baliau janjikan.
58010037	Dek ka-rano di Alkitauk ado tatulih, ”Hanyo sabanta sajonyo lai, mako, Baliau nan ka datang tu, ka sacapeknyo datang; Baliau indak ka mampalambek-lambek doh kadatangan Baliau.
58010038	Nan umaik-Den nan bana, ka ba-iman sarato ka iduik; tapi, jikok ado di antaro inyo tu nan bi suruik, mako, Aden indak ka suko kabake inyo tu.”
58010039	Kito ko indak doh umaik nan suruik, sarato nan sasek. Tapi sabaliaknyo, ki-to adolah umaik nan ba-iman kabake Allah, sarato nan disalamaikkan.
58011001	Iman, adolah dasar dari sa-galo sasuatu nan kito arok-kan, sarato bukti dari sagalo sasuatu nan indak kito liyek.
58011002	Dek karano ba-iman, mangkonyo urang-urang jaman sa-isuak disuko-i dek Allah.
58011003	Dek karano ba-iman, mangkonyo kito mangarati, baraso alam ko dijadi-kan dek Kalimathullah; jadi, apo nan dapek diliyek, tajadi dari apo nan in-dak dapek diliyek.
58011004	Dek karano ba-iman, mangko-nyo Habel mampasambahkan kaba-ke Allah, karoban nan labiah elok daripado karoban Kain. Dek karano imannyo tu, mako, Habel ditarimo dek Allah sabagai urang nan elok, dek karano nyatolah, baraso Allah mana-rimo pasambahannyo. Habel lah ma-ningga, tapi, dek karano imannyo tu, mako, inyo mangecek juwo lai sam-pai kiniko.
58011005	Dek karano ba-iman, mangkonyo Henokh indak mati, tapi inyo di-ang-kek, sarato dibawok kabake Allah. In-dak surang pun juwo doh urang nan dapek manamukan inyo, dek kara-no inyo lah di-angkek dek Allah. Di Alkitauk tatulih, baraso sabalun He-nokh di-angkek, iduiknyo manya-nangkan ati Allah.
58011006	Jikok indak ba-iman, indak ka mungkin doh urang dapek manyanangkan ati Allah. Dek karano, urang nan datang kaba-ke Allah, inyo musti picayo baraso Allah ado, sarato picayo baraso Allah ka mambari pahalo kabake urang nan mancari Baliau.
58011007	Dek karano ba-iman, mangkonyo Nuh di-agiah tawu dek Allah, tantang sagalo parkaro nan ka tajadi kamudi-an, nan indak dapek inyo liyek. Nuh mamatuahi Allah, sainggo inyo mam-buwek sabuwah kapa, nan kamudian tanyato manyalamaikkan dirinyo sa-mo-samo jo kaluarganyo. Jo caro nan baitu dunia ko di-ukun, sadangkan Nuh sandiri, dek karano imannyo, dinyatokan dek Allah sabagai urang nan elok.
58011008	Dek karano ba-iman, mangko-nyo Ibrahim mamatuahi Allah, ku-tiko Allah mamanggie inyo, sarato manyuruah inyo payi ka nagari nan dijanjikan dek Allah kabake inyo. Su-dah tu, Ibrahim barangkek, jo sacaro nan indak tawu kama inyo ka payi.
58011009	Dek karano ba-iman, Ibrahim mana-tauk sabagai urang asiang, di nagari nan dijanjikan Allah kabake inyo tu. Ibrahim tingga di sinan tu di dalam kemah. Baitu pulo Ishak, sarato jo Yakub, nan manarimo janji nan samo dari Allah.
58011010	Dek karano, Ibrahim sa-dang mananti-nantikan, kota nan di-rancanakan, sarato nan ka dibangun dek Allah jo dasar nan kuwaik.
58011011	Dek karano ba-iman, mangkonyo Ibrahim bisa mandapek katurunan dari Sarah, biyapun Ibrahim lah gaek sangaik, nan Sarah sandiri mandua. Ibrahim yakin, baraso Allah ka ma-napek-i janji-Nyo.
58011012	Biyapun Ibrahim pado maso itu, bakcando urang nan lah mati tubuahnyo, tapi, inyo man-dapekkan banyak katurunan, nan ba-nyaknyo indak ka ta-etong — ibaraik banyaknyo bintang di langik, sarato ibaraik kasiak di tapi lauik.
58011013	Kasadonyo urang tu tatauk ba-iman sampai mati. Inyo tu indak bi manarimo doh sagalo parkaro nan di-janjikan dek Allah, tapi hanyo mali-yek, sarato manyambuiknyo dari ja-uah. Sarato jo sacaro nan baitu, inyo tu bi manyatokan, baraso inyo tu ha-nyolah urang asiang, sarato hanyo marantau di dunia ko.
58011014	Urang nan mangatokan nan baitu, manyatokan jo sacaro nan jaleh, baraso inyo tu sadang bi mancari nagari, nan ka man-jadi tanah ayie dek inyo tu.
58011015	Indak doh nagari nan lah inyo tinggakan tu, nan inyo pikie-pikiekan. Dek karano, jikok baitu, mako lah banyak kasam-patan dek inyo tu, untuak babaliak ka nagari tu.
58011016	Tapi nyatonyo, inyo tu bi niyo sangaik jo sabuwah nagari nan labiah elok, iyolah nagari nan di saru-go. Itulah sabauknyo, Allah indak ma-lu doh, jikok urang-urang tu bi manga-tokan Baliau adolah Allah dek inyo tu, dek karano, Allah lah manyadiyokan sabuwah kota untuak inyo tu.
58011017	Dek karano ba-iman pulo, mang-konyo Ibrahim mampasambahkan Ishak sabagai karoban, kutiko inyo di-uji dek Allah. Kabake Ibrahim-lah Allah mambarikan janji-Nyo, nan Ibrahim rilah manyarahkan anaknyo nan tungga babeleng tu.
58011018	Allah lah bakato kabake Ibrahim, ”Malalui Is-hak ikolah, angkau ka mandapek ka-turunan nan lah Den janjikan kaba-ke angkau.”
58011019	Ibrahim yakin, baraso Allah bisa ma-iduikkan Ishak baliak dari kamatian — jadi, buliah dikato-kan, Ibrahim lah manarimo Ishak ba-liak dari kamatian.
58011020	Dek karano ba-iman, mangkonyo Ishak mambarikan barakaik-barakaik kabake Yakub, sarato jo Esau, untuak maso nan ka tibo.
58011021	Dek karano ba-iman, mako, saba-lun Yakub maningga, inyo mambara-kaik-i anak-anak Yusuf —jo sacaro ba-sanda ka kapalo tungkeknyo, sarato jo manyambah Allah.
58011022	Dek karano ba-iman, mako, ku-tiko Yusuf lah ampia ka maningga — inyo mangatokan, tantang parkaro ka kaluwanyo umaik Israel dari Mesir, sa-rato ba-umanaik, apo nan musti dipa-buwek taradok tulang-tulang inyo.
58011023	Dek karano ba-iman, mako, urang gaek Musa ma-andokkan inyo salamo tigo bulan, sasudah inyo layie. Urang gaeknyo tu maliyek, baraso inyo su-rang anak nan rancak, sainggo urang gaek Musa tu, indak takuik doh ma-lawan parentah rajo.
58011024	Dek karano ba-iman, mako, kuti-ko Musa lah gadang, inyo indak na-muah doh dikatokan anak dari puti rajo Mesir.
58011025	Inyo labiah suko ma-nangguang sansaro samo-samo jo umaik Allah, daripado untuak saman-taro wakatu, marasokan lamak kasa-nangan dari iduik nan badoso.
58011026	Musa bapandapek, baraso jauah labiah ba-arago, untuak mandapek inoan kara-no dek Rajo Panyalamaik, nan dijanji-kan dek Allah tu, daripado mandapek sagalo arato nagari Mesir. Dek kara-no, Musa ma-arokkan pahalo di ari ka-mudian.
58011027	Dek karano ba-iman, mako, Musa barangkek maninggakan Mesir, sarato indak maraso takuik taradok bangih rajo. Musa taruih manuju tujuannyo, sa-olah-olah inyo lah maliyek Allah nan indak kaliyatan tu.
58011028	Dek kara-no ba-iman, mako, Musa ma-adokan Paskah, sarato mamarentahkan supa-yo dikalatiakkan darah, di pintu ru-mah umaik Israel, supayo Malekaik Mauik indak mancabuik angok anak-anak nan tuwo dari umaik Israel.
58011029	Dek karano ba-iman, mako, urang-urang Israel dapek manyuba-rangi Lauik Merah, sa-olah-olah inyo tu bi bajalan di ateh tanah nan ka-riang, sadangkan urang-urang Mesir bi karam di lauik tu, kutiko inyo tu bi mancubo pulo nak manyubarang.
58011030	Dek karano ba-iman, umaik Isra-el bisa mambuwek runtuah dindiang tembok kota Yerikho, sasudah dikuli-liangi dek inyo tu salamo tujuah ari.
58011031	Dek karano ba-iman pulo, mako, Rahab padusi panjuwa diri tu, indak sato tabunuah samo-samo jo urangurang nan mandurako kabake Allah; dek karano, inyo manarimo jo sacaro nan elok, mato-mato nan di-utuih dek umaik Israel.
58011032	Nan ambo bisa sajo taruih mana-ruih mangecek, tapi, wakatu indak cu-kuik untuak ambo. Dek karano, am-bo alun lai manyabuik Gideon, Barak, Simson, Yefta, Daud, Samuel, sarato jo nabi-nabi.
58011033	Dek karano ba-iman, ma-ko, urang-urang tu lah mangalahkan karajaan-karajaan. Inyo tu bi manga-rajokan apo nan bana, sainggo bi ma-narimo apo nan dijanjikan dek Allah. Inyo tu bi manyumbek muncuang-muncuang singo,
58011034	bi mamudua-i api nan garang manyalo-nyalo, bi ta-inda dari tikaman padang. Inyo tu lamah, tapi manjadi kuwaik; inyo tu bi basu-mangaik dalam paparangan, sainggo mangalahkan pasukan-pasukan banso asiang.
58011035	Dek karano ba-iman, mako, urang-urang padusi bi mandapekkan baliak urang-urangnyo nan lah mati, dek karano lah di-iduikkan baliak. Ado pulo nan rilah di-ajauk sampai mati, sarato indak namuah untuak di-lapehkan, dek karano, inyo niyo di-iduikkan baliak, untuak suatu iduik nan labiah elok.
58011036	Ado nan dicimeeh-kan, dicambuik, dikabek jo rantai, sa-rato dimasuakkan ka pinjaro.
58011037	Inyo tu dipungkangi jo batu sampai mati, ado nan dikuduang jo garagaji, sara-to ado nan dibunuah jo padang. Inyo tu bi batualang jo pakaian dari kulik domba, atau kulik kambiang; inyo tu bansaik, di-aniayo sarato jo di-ajauk.
58011038	Dunia ko, indak doh tampaik nan patuik untuak inyo tu. Inyo tu bi ba-tualang di padang gurun, sarato di bukik-bukik, sarato tingga di dalam guwo-guwo, sarato di dalam lubang-lubang tanah.
58011039	Nan inyo tu kasadonyo indak bi mandapekkan doh, apo nan dijanjikan tu, biyapun iman inyo tu, lah mamba-rikan kabake inyo tu suatu pangakuan nan elok.
58011040	Dek karano, Allah mampu-nyoi rancana nan labiah elok untuak kito. Rancana Baliau iyolah, baraso hanyo samo-samo jo kito, urang-urang tu ka bi manjadi samparono.
58012001	Jadi, tantang diri kito sandi-ri, di sakuliliang kito banyak sangaik sasi! Dek karano itu, mo-lah kito mambuwang kasadonyo nan mambarekkan kito, sarato jo doso nan taruih malakek di diri kito. Sarato molah kito jo sacaro nan takun, ma-nampuah palombaan nan ado di adok-an kito.
58012002	Andaklah pandangan kito tatuju kabake Isa Almasih, dek ka-rano Baliau-lah nan mambangkikkan iman kito, sarato nan mamaliaronyo dari sajak samulo, sampai ka akie-nyo. Isa Almasih tahan manangguang sansaro di kayu salib! Baliau indak paduli doh, baraso mati di kayu sa-lib tu, adolah suatu parkaro nan ma-malukan. Nan takana dek Baliau hanyolah sukocito, nan ka Baliau ra-sokan kamudian. Kiniko Baliau du-duak di sabalah suwok kurisi Allah, sarato mamarentah samo-samo jo Allah.
58012003	Cubolah pikiekan, baa ka sansa-ronyo Isa Almasih ma-adok-i urang-urang badoso, nan malawan Baliau jo sacaro nan luwa biaso! Dek kara-no itu, janlah baketek ati, sarato jan-lah baputuih aso.
58012004	Dek karano, dalam pajuwangan angkau malawan doso, angkau alun panah lai bajuwang nan sampai musti badarah-darah.
58012005	Sarato janlah malupokan nasiyaik Allah ko, nan dibarikan kabake angkau sabagai anak-anak-Nyo: ”Oih anak Den, paratikanlah elok-elok ajaran Tuhan, sarato janlah baketek ati, jikok Baliau mambangihi angkau.
58012006	Dek karano, Tuhan ka malacuik satiyok urang nan dikasiahi-Nyo, nan Baliau ka mancambuik, satiyok urang nan di-akui-Nyo sabagai anak.”
58012007	Andaklah angkau manarimo cambuik-an dari Allah tu, sabagai suatu ajaran dari surang bapak. Dek karano, apokoh ado surang anak, nan indak panah di-ukun dek apaknyo?
58012008	Jikok angkau indak sato di-ukun, bakcando jo kasadonyo anaknyo nan lain ko, ba-arati angkau indak doh anak nan sah, tapi, anak nan indak sah.
58012009	Kito mampunyoi bapak di dunia ko. Inyo ma-aja-i kito, sarato kito ma-aromaik-inyo. Dek karano itu, apo lai taradok Bapak rohani kito nan di sa-rugo, tantu kito musti labiah tunduak lai kabake Baliau, supayo kito iduik nan sabana iduik.
58012010	Urang gaek kito nan di dunia ko, ma-aja kito hanyo dalam wakatu nan tabateh, manuruik apo nan inyo anggauk elok. Tapi, Allah ma-aja kito untuak kabaiakkan kito sandiri, supayo kito dapek manjadi suci samo-sa-mo jo Baliau.
58012011	Batua, pado wakatu kito di-aja, ukunan tu indak manyanangkan di ati kito, tapi, hanyo ma-ibokan ati ki-to sajo. Tapi, kamudian dari itu, untuak kito nan lah di-aja, ukunan tu manya-baukkan kito iduik manuruik kahandak Allah, sarato ma-asiekan parasaan ta-nang santoso di ati kito.
58012012	Dek karano itu, kuwaikkanlah ta-ngan angkau nan lamah, sarato jo lutuik angkau nan manggaretek tu!
58012013	Tatauk-lah bajalan di jalan nan data, supayo kaki angkau nan pincang tu indak taki-lik, tapi malah manjadi cegak.
58012014	Ba-usawolah untuak iduik damai jo kasadonyo urang. Ba-usawo pulolah untuak iduik suci, iduik nan sanga-jo untuak Tuhan. Dek karano, indak surang pun juwo doh urang nan da-pek maliyek Tuhan, jikok inyo iduik in-dak bakcando itu.
58012015	Jago-ilah, jan sam-pai ado surang pun juwo, nan kaluwa dari lingkuangan kabaiakkan ati Allah, supayo jan ado nan manjadi ibaraik ti-naman nan baracun, di tangah-tangah angkau, sainggo manimbuakan kasulik-tan, sarato marusak banyak urang jo ra-cunnyo tu.
58012016	Jago-ilah, supayo jan ado nan iduik cabua, atau nan indak ma-aragowi parkaro-parkaro rohani, bak-cando nan dipabuwek dek Esau. Inyo manjuwa haknyo sabagai anak nan tu-wo, hanyo untuak samangkuak makan-an.
58012017	Angkau bi tawu, baraso kamudi-an Esau niyo nak mandapek barakaik tu dari apaknyo, tapi inyo ditulak. Dek ka-rano, biyapun jo tangih inyo mancari ja-lan, untuak mampaelok-i kasalahannyo, kasampatan untuak itu indak ado lai.
58012018	Angkau indak doh datang ma-adok-i sasuatu, bakcando nan di adok-i dek umaik Israel sa-isuak. Inyo tu bi ma-adok-i sasuatu nan bisa diresek, iyolah Bukik Tursina, jo apinyo nan ba-nyalo-nyalo; inyo tu bi ma-adok-i nan galok, kakalaman sarato jo angin lim-bubu;
58012019	inyo tu bi mandangakan bunyi tarumpik, sarato jo bunyi suwaro nan luwa biaso. Kutiko umaik Israel man-danga suwaro tu, inyo tu sabana bi ma-mintak, supayo suwaro tu indak lai ma-ngecek kabake inyo tu.
58012020	Sabauk inyo tu indak tahan, mandanga parentah nan disampaikan dek suwaro tu. Dek karano suwaro tu bakato, ”Kasadonyo nan manyintuah gunuang ko, indak pa-duli, apokoh itu binatang, atau siapo pun juwo, inyo musti dipungkangi jo batu sampai mati.”
58012021	Apo nan diliyek dek umaik Israel tu sabana manakuik-kan, sampai Musa bakato, ”Ambo ta-kuik sarato lah manggaretek!”
58012022	Tapi sabaliaknyo, angkau lah da-tang ka Bukik Sion, sarato ka kota Allah nan iduik, iyolah Yerusalem nan di sarugo jo baribu-ribu malekaiknyo.
58012023	Angkau ma-ikuik-i suatu patamuan urang nan rami — patamuan anak-anak suluang Allah, nan namo-namonyo lah tacataik di sarugo. Angkau datang bi mangadauk Allah, Hakim kasadonyo umaik manusia. Angkau bi ma-adok-i roh-roh urang-urang nan elok, nan lah dijadikan samparono.
58012024	Angkau da-tang bi mangadauk Isa Almasih, Pa-rantaro untuak pajanjian nan baru tu; angkau bi ma-adok-i darah nan dika-latiakkan, nan manjamin sagalo par-karo nan jauah labiah elok, daripado nan dijamin dek darah Habel.
58012025	Dek karano itu, ingek-ingeklah, jan sampai angkau indak namuah ma-iyo-kan Baliau nan mangecek tu. Urang-urang nan indak namuah ma-iyokan Baliau nan datang ka bumi, nan ma-nyampaikan barito nan dari Allah, in-dak ka bisa doh ma-ilak. Apo lai kito ko, nan layi bi ma-iyokan Baliau nan ma-ngecek dari sarugo tu! Jikok kito in-dak namuah ma-iyokan Baliau, dima ka mungkin kito dapek ta-inda!
58012026	Pa-do wakatu itu, suwaro Baliau manggun-cangkan bumi. Tapi kiniko Baliau bajan-ji, ”Sakali lai, Aden ka mangguncangkan indak doh hanyo bumi, tapi langik iyo pulo.”
58012027	Kato-kato ”sakali lai” manya-tokan, baraso kaciyek-annyo dunia nan lah dijadikan, ka diguncangkan, sarato ka di-anjakkan, supayo nan tatingga ha-nyolah nan indak dapek baguncang.
58012028	Dek karano itu, andaklah kito ba-syukur kabake Allah, dek karano ki-to manarimo dari Baliau, suatu karajaan nan indak ka bisa baguncang. Andaklah kito basyukur, sarato ba-ibadaik kabake Allah, jo sacaro nan aromaik, sarato jo takuik, manuruik caro nan di-inginkan dek Baliau sandiri.
58012029	Dek karano, Allah kito ibaraik api nan ma-anguihkan.
58013001	Andaklah angkau tatauk sa-mo-samo mangasiahi, saba-gai urang-urang Kristen nan basuda-ro.
58013002	Jan sagan manarimo urang-urang nan alun bakatawuan jo angkau, di rumah angkau. Dek karano, jo sacaro mampabuwek nan baitu, panah urang indak manyadarinyo, baraso lah ma-narimo malekaik di rumahnyo.
58013003	Ka-na-ilah urang-urang nan di dalam pin-jaro, sa-olah-olah angkau sadang di pinjaro pulo samo-samo jo inyo tu. Sarato kana-i pulolah, urang-urang nan ta-aniayo, sa-olah-olah angkau sadang di-aniayo pulo.
58013004	Kasadonyo urang musti manya-tokan sikauk aromaik taradok pa-kawinan, itu sabauknyo, andaklah urang nan balaki bini samo-samo in-dak barubah ati. Urang nan cabua, sa-rato jo urang nan bajina, ka di-adieli dek Allah.
58013005	Janlah iduik angkau dikuwasoi dek akok ka pitih, tapi, andaklah ang-kau maraso cukuik, jo apo nan ado di angkau. Dek karano, Allah lah ba-kato, ”Aden indak ka mampadiyakan angkau, sarato indak ka maninggakan angkau.”
58013006	Dek karano itu, kito bara-ni bakato, ”Tuhan adolah Panolong ambo, ambo indak ka takuik. Apo nan ka dapek dipabuwek dek manusia taradok ambo?”
58013007	Janlah lupo kabake pamimpin-pa-mimpin angkau, nan bi manyampai-kan pasan Allah kabake angkau. Para-tikanlah, baa inyo tu iduik, sarato baa inyo tu mati, sarato conto-ilah iman inyo tu.
58013008	Isa Almasih indak barubah, biya dulu, biya kiniko, biyapun sampai salamo-lamonyo.
58013009	Janlah dipadiyakan sagalo rupo ajaran nan ganjie-ganjie, nan ka manyasekkan angkau. Ati kito musti dikuwaikkan dek kabaiakkan ati Allah, itulah nan elok; janlah dek ka-rano di sagalo paratuaran tantang par-karo makanan. Urang-urang nan dulu bi mamatuahi sagalo paratuaran tu, in-dak mandapek doh payidahnyo.
58013010	Kito mampunyoi sabuwah mez-bah untuak mampasambahkan karo-ban kabake Allah. Imam-imam nan malayani di dalam Kemah Tuhan, in-dak ba-hak doh mamakan karoban nan ado di ateh mezbah tu.
58013011	Darah taranak nan dipasambahkan sabagai karoban untuak pangampunan doso, dibawok dek imam basa ka Ruwang Mahasuci, tapi, nan bangkai taranak tu sandiri, dibaka di luwa pakemahan.
58013012	Itu pulolah sabauknyo, Isa Almasih mati di luwa pintu kaporo kota, un-tuak mambarasiahkan umaik Baliau dari doso, jo darah Baliau sandiri.
58013013	Dek karano itu, molah kito payi kabake Baliau di luwa pakemahan, sarato turuik sato di-ino samo-samo jo Baliau.
58013014	Dek karano, di bumi ko indak ado doh tampaik tingga nan kaka untuak kito; kito mancari tam-paik tingga untuak maso nan ka da-tang.
58013015	Dek karano itu, jo parantaro-an Isa Almasih, andaklah kito tatauk mamuji-muji Allah; itu marupokan karoban syukur kito kabake Baliau, nan kito pasambahkan malalui ucap-an bibia, untuak mamuliekan namo Baliau.
58013016	Jan lupo babuwek baiak, sarato tolong batolong, dek karano, itulah karoban-karoban nan manya-nangkan ati Allah.
58013017	Patuah-ilah parentah pamimpin-pamimpin angkau, sarato tunduaklah kabake inyo tu. Dek karano, inyo tu tatauk mamparatikan jiwa angkau, nan inyo tu musti bi batangguang ja-wauk kabake Allah. Jikok angkau bi patuah kabake inyo tu, nan inyo tu dapek bakarajo basukocito; jikok in-dak, mako, inyo tu ka bi bakarajo jo ba-ibo ati, nan itu indak ma-untuang-kan doh dek angkau.
58013018	Badowalah taruih untuak kami. Kami yakin, ati ketek kami barasiah, dek karano, dalam sagalo parkaro, ka-mi tatauk niyo nak mampabuwek apo nan bana.
58013019	Jo sacaro tasandiri, am-bo sabana mamintak, supayo angkau bi mandowakan ambo, supayo Allah sacapeknyo mambawok ambo baba-liak kabake angkau.
58013020	Allah, lah ma-iduikkan baliak Tuhan kito Isa Almasih dari kamatian. Dek karano kamatian Baliau tu, nan kiniko Baliau manjadi Panggubalo Nan Basa dek kito, iyolah kito dom-ba-domba Baliau. Kamatian Baliau tu pulo, nan mansahkan pajanjian nan kaka, nan dibuwek dek Allah jo ki-to.
58013021	Mudah-mudahan, Allah tam-paik asa tanang santoso tu, malang-kok-i angkau jo sagalo nan baiak, nan angkau paralukan untuak mangara-jokan kahandak Baliau. Mudah-mu-dahan, jo parantaroan Isa Almasih, Allah mampabuwek di dalam kito, apo nan di-inginkan dek Baliau. An-daklah Isa Almasih dipuji salamo-la-monyo! Amin.
58013022	Ambo sabana mamintak, supayo angkau bi saba mamparatikan nasi-yaik-nasiyaik ambo ko, dek karano, surek ambo ko indak talampau pan-jang bana doh.
58013023	Andaklah angkau bi tawu, baraso sudaro kito Timoti-us, lah dilapehkan dari pinjaro. Jikok inyo lah ka tampaik ambo ko, ambo ka mambawok inyo isuak, kutiko am-bo mangunjuangi angkau.
58013024	Sampaikanlah salam kami kaba-ke sadonyo pamimpin angkau, sarato kabake sadonyo umaik Allah. Tarimo pulolah salam dari sudaro-sudaro ki-to nan di Italia.
58013025	Mudah-mudahan, Tuhan mamba-rakaik-i sudaro kasadonyo.
59001001	Sudaro-sudaro kasadonyo umaik Allah, nan tasebar di kaciyek-an-nyo dunia ko! Salam dari Ambo, Ya-kobus, pisuruah Allah, sarato pisu-ruah Tuhan Isa Almasih.
59001002	Oih sudaro-sudaro! Jikok angkau bi mangalami babagai-bagai cobaan, andaklah angkau maraso baruntuang.
59001003	Dek karano angkau bi tawu, baraso jikok angkau tatauk ba-iman kabake Tuhan, pado wakatu mangalami coba-an, payidahnyo iyolah: angkau ka man-jadi urang nan tabah.
59001004	Jago-ilah, supa-yo katabahan ati angkau tu batambah kuwaik, sampai angkau manjadi saba-na-bana samparono, sarato indak ba-kakurangan dalam parkaro apo pun ju-wo.
59001005	Jikok ado salah surang di antaro angkau, nan kurang bijaksano, andak-lah inyo mamintaknyo dari Allah, ma-ko, Allah ka mambarikan kabijaksano-an kabake inyo; dek karano, kabake satiyok urang, Allah mambari jo sacaro nan murah ati, sarato jo parasaan nan raso ibo.
59001006	Tapi, urang nan mamintak tu, musti picayo andaknyo; inyo indak bu-liah doh ragu-ragu. Dek karano, urang nan ragu-ragu tu, adolah ibaraik ombak di lauik, nan di-ambuih dek angin kian kumari.
59001007	-
59001008	Urang nan bakcando itu, in-dak tatauk doh pikierannyo; inyo indak bisa saketek juwo doh ma-ambiak ka-putusan, dalam sagalo sasuatu nan inyo pabuwek. Dek karano itu, indak usah pulolah inyo ma-arokkan, untuak man-dapek sasuatu dari Tuhan.
59001009	Urang Kristen nan bansaik, an-daklah bi basukocito, jikok Allah manenggikan inyo.
59001010	Nan urang Kristen nan kayo, andaklah bi bagadang ati pulo, jikok Allah marandahkan inyo. Dek karano, urang nan kayo ka ilang-lanyok ibaraik bungo rumpuik.
59001011	Pa-do kutiko matoari tabik jo angek pa-nehnyo nan padiah, mako, rumpuik tu ka manjadi layua, sainggo ruruik-lah bungonyo, sarato ilang pulolah rancaknyo. Baitu pulolah jo urang nan kayo; inyo ka ilang-lanyok, pa-do wakatu inyo sadang manjalankan usawonyo.
59001012	Basukocitolah urang nan tabah, di kutiko inyo mangalami ujian coba-an. Dek karano, sasudah inyo barasil batahan dalam ujian cobaan tu, ma-ko, inyo ka manarimo upahnyo, iyo-lah kahidupan nan lah dijanjikan dek Allah, kabake urang-urang nan bi ma-ngasiahi Baliau.
59001013	Jikok ado urang nan tadayo dek cobaan nan bakcan-do itu, janlah inyo bakato, ”Dayo-an ko datangnyo dari Allah, ” dek kara-no, Allah indak dapek doh tadayo dek karajo nan jahek, sarato indak pulo doh mandayo siapo pun juwo.
59001014	Tapi, urang tadayo, jikok inyo di-elo, sarato dipikek dek ka-inginan ja-hek inyo sandiri.
59001015	Kamudian, jikok ka-inginan nan jahek tu dituruikkan, mako, timbualah doso; nan jikok do-so lah masak, mako, akibaiknyo iyo-lah mauik.
59001016	Oih sudaro-sudaro nan ambo kasiahi, janlah angkau bi takicuah!
59001017	Satiyok pambarian nan elok, sa-rato jo adiyah nan samparono, da-tangnyo dari sarugo, diturunkan dek Allah, Nan Manjadikan sagalo tarang nan di langik. Baliau-lah Allah nan in-dak barubah, sarato indak pulo doh manyabaukkan kakalaman apo pun juwo.
59001018	Dek ka-inginan Baliau sandi-ri, Baliau manjadikan kito anak-anak Baliau, malalui kato-kato Baliau nan bana. Baliau mampabuwek nan baitu, supayo kito mandapek tampaik nan paliang elok, di antaro kasadonyo mukaluak nan Baliau jadikan.
59001019	Oih sudaro-sudaro nan ambo kasiahi, paratikanlah iko elok-elok! Satiyok urang musti capek untuak mandanga, tapi, lambek untuak ka mangecek, sarato lambek untuak ka bangih.
59001020	Urang nan bangih, indak dapek doh mampabuwek nan elok, nan manyanangkan ati Allah.
59001021	Dek karano itu, buwanglah satiyok kuli-kaik nan buruak, sarato jo nan jahek. Sarato tarimolah jo sacaro randah ati, kato-kato nan ditanam dek Allah di dalam ati angkau, dek karano, kato-kato tu mampunyoi kakuatan untuak manyalamaikkan angkau.
59001022	Andaklah angkau mangarajokan apo nan dikatokan dek Allah, jan ha-nyo mandangakan sajo, dek karano, ji-kok indak nan baitu, ba-arati angkau mangicuah diri sandiri.
59001023	Urang nan mandanga kato-kato Allah, tapi, indak mangarajokannyo, inyo, adolah iba-raik urang nan sadang maliyek roman mukonyo nan sabananyo, di adok-an camin.
59001024	Sasudah inyo mamparatikan-nyo elok-elok, inyo pun payi, sarato lansuang malupokan baa roman mu-konyo tu.
59001025	Paratuaran Allah sampa-rono, sarato mampunyoi kakuatan un-tuak mamaradekakan manusia. Siya urang nan manyalidiak-i, sarato nan layi mamparatikan elok-elok, sarato nan layi mamatuahi sagalo paratua-ran tu, sarato indak doh hanyo manda-nga sajo, sarato malupokannyo, mako, urang tu ka dibarakaik-i dek Allah, da-lam satiyok apo nan dipabuweknyo.
59001026	Jikok ado urang nan maraso di-rinyo urang nan patuah ba-ugamo, tapi, inyo indak manjago kato-kato-nyo, mako, inyo mangicuah dirinyo sandiri; ibadaiknyo indak ado doh gu-nonyo.
59001027	Kapatuahan ba-ugamo nan suci, sarato nan sajati manuruik pan-dangan Allah Bapak, iyolah: mano-long anak-anak yatim piatu, sarato jo urang-urang marando nan sansa-ro, sarato manjago diri sandiri, supa-yo jan dikumuahi dek dunia ko.
59002001	Oih sudaro-sudaro ambo! Saba-gai urang nan ba-iman kabake Tuhan Isa Almasih, Tuhan kito nan mulie, janlah angkau mampalain-la-inkan urang, badasarkan parkaro-par-karo nan layie.
59002002	Dek karano, jikok ado surang urang kayo nan mama-kai cincin ameh, sarato mamakai ba-ju nan rancak, datang ka tampaik pa-tamuan angkau, sudah tu, tibo pulo surang urang nan bansaik, nan mama-kai baju cabiak-cabiak,
59002003	mako, ang-kau labiah ma-aromaik-i urang nan babaju rancak tu. Angkau bi baka-to kabake inyo, ”Angku, di siko lah angku duduak, di kurisi nan paliang rancak ko.” Tapi, kabake urang nan bansaik tu, angkau bi bakato, ”Tagak sajolah di sinan tu, ” atau ”Duduaklah di lantai ko, dakek apuihan kaki den.”
59002004	Jo sacaro mampabuwek nan baitu, angkau lah mampalain-lainkan urang di antaro sasamo angkau, sarato ma-nilai urang badasarkan pikieran ang-kau nan jahek.
59002005	Dangakanlah, oih sudaro-sudaro nan ambo kasiahi! Urang nan ban-saik di dunia ko, dipiliah dek Allah untuak manjadi urang nan kayo da-lam iman. Urang-urang tu ka man-jadi anggota umaik Allah, bakcando nan lah dijanjikan dek Allah, kaba-ke urang nan mangasiahi Baliau.
59002006	Ta-pi, angkau malah ma-ino urang nan bansaik, padohal, urang-urang kayo-lah nan ma-ajauk angkau, sarato nan manjaranjangkan angkau ka panga-dielan!
59002007	Inyo tu lah nan bi maino namo nan ta-aromaik, nan angkau tari-mo dari Allah!
59002008	Angkau bi mampabuwek nan ba-na, jikok angkau layi bi manjalankan paratuaran Karajaan, nan ado di da-lam ayaik Alkitauk, ”Kasiah-ilah sa-samo manusia, bakcando angkau ma-ngasiahi diri angkau sandiri.”
59002009	Tapi, jikok angkau mampalain-lainkan urang, badasarkan parkaro-parka-ro nan layie, mako, angkau babuwek doso, nan paratuaran Allah manya-tokan, baraso angkau adolah urang nan malangga paratuaran.
59002010	Urang nan malangga salah ciyek dari pa-ratuaran-paratuaran Allah, ba-ara-ti inyo malangga kasadonyo.
59002011	Dek karano, Baliau nan bakato, ”Jan baji-na, ” Baliau pulolah nan mangatokan, ”Jan mambunuah.” Jadi, jikok ang-kau indak bajina, tapi mambunuah, mako, angkau adolah urang nan ma-langga paratuaran pulo.
59002012	Bakato-katolah, sarato batindaklah sabagai urang nan ka di-adieli, manuruik pa-ratuaran Allah nan mamaradekakan manusia.
59002013	Dek karano, Allah indak ka manyatokan raso ibo doh, kaba-ke urang nan indak tawu jo raso ibo. Tapi, raso ibo labiah kuwaik daripado ukunan!
59002014	Sudaro-sudaro! Apo gunonyo urang bakato, ”Ambo urang nan ba-iman”, jikok inyo indak manyatokan-nyo jo pabuatannyo? Dapekkoh iman nan bakcando itu manyalamaikkan inyo?
59002015	Kok santano ado surang su-daro kito nan laki-laki, atau sudaro kito nan padusi, nan mamaralukan pakaian, sarato indak mampunyoi makanan nan cukuik untuak sa-ari-ari.
59002016	Apo gunonyo angkau bi bakato kabake inyo, ”Salamaik mamakai pakaian nan ma-angekkan badan, sarato salamaik makan sampai kanyang!” — tapi, angkau indak mambarikan kaba-ke inyo, apo nan inyo paralukan un-tuak iduik?
59002017	Baitu pulolah jo iman, jikok iman indak dinyatokan jo pa-buatan, mako, iman tu adolah iman nan mati.
59002018	Mungkin ado nan bakato, ”Ado urang nan basanda kabake imannyo, sarato ado pulo urang nan basanda kabake pabuatannyo.” Ambo ka man-jawauk, ”Tunjuakkanlah kabake am-bo, baa caro urang dapek mampunyoi iman, tapi, indak ado pabuatan, nan ambo, ka manyatokan jo pabuatan, baraso ambo mampunyoi iman.”
59002019	Angkau bi picayo, baraso Allah ha-nyo satu, iyo ndak? Tapi, setan-setan pun picayo, nan inyo tu bi manggare-tek dek katakuik-an!
59002020	Angkau iyo sa-bana pandie! Apokoh paralu dibukti-kan kabake angkau, baraso indak ado doh gunonyo mampunyoi iman, jikok indak ado pabuatan?
59002021	Liyek sajolah Ibrahim niniak muyang kito. Inyo di-tarimo elok dek Allah, dek karano pa-buatannyo, iyolah, pado wakatu inyo mampasambahkan anaknyo Ishak ka-bake Allah, di ateh mezbah.
59002022	Jadi, angkau dapek maliyek, baraso iman musti dinyatokan jo pabuatan, nan dek pabuatan tu iman manjadi sampa-rono.
59002023	Itu sasuwai jo ayaik Alkitauk, ”Ibrahim ba-iman kabake Allah, nan dek karano di imannyo tu, Allah ma-narimo inyo sabagai urang nan ma-ngarajokan kahandak Allah.” Itu sa-bauknyo Ibrahim dinamokan, ”Konco arek Allah”.
59002024	Kiniko angkau dapek maliyek, baraso urang ditarimo elok dek Allah, dek karano apo nan dipa-buwek dek urang tu, sarato indak doh hanyo dek karano imannyo sajo.
59002025	Liyek pulolah Rahab, padusi pan-juwa diri tu. Inyo ditarimo elok dek Allah, dek karano pabuatannyo, iyolah, kutiko inyo manarimo di rumah-nyo, mato-mato umaik Israel, sarato manolong urang-urang tu malarikan diri malalui jalan nan lain.
59002026	Dek karano itu, nan bak ibaraik tubuah, jikok indak ado rohnyo, ado-lah tubuah nan mati, baitu pulo iman, jikok iman indak ado pabuatan, ado-lah iman nan mati.
59003001	Oih sudaro-sudaro ambo! Janlah banyak di antaro angkau nan ni-yo nak manjadi guru. Angkau bi ta-wu, baraso kito nan manjadi guru, ka di-adieli jo sacaro nan labiah ba-rek daripado urang lain.
59003002	Kasadonyo kito acok mambuwek kasalahan. Ta-pi, urang nan indak panah mambu-wek kasalahan jo kato-katonyo, inyo urang nan samparono, nan dapek ma-nguwasoi kaciyek-annyo dirinyo.
59003003	Ji-kok kito mamasang kakang di mun-cuang kudo, supayo inyo ma-ikuik-i ka-inginan kito, mako, kito dapek ma-ngandalikan kaciyek-annyo badan ku-do tu.
59003004	Ambiak pulolah kapa sabagai conto. Biyapun kapa adolah sasuatu nan baitu gadang, sarato nan ditulak-kan dek angin nan kuwaik, tapi, inyo dikandalikan dek kamudi nan ketek sangaik, manuruik ka-inginan juru-mudi.
59003005	Baitu pulo jo lidah kito; biya-pun lidah kito tu ketek, tapi, inyo da-pek manenggikan diri, tantang sagalo parkaro nan gadang-gadang. Bayangkanlah, baralah ka gadang-nyo rimbo, dapek dibaka dek api nan ketek!
59003006	Lidah, ibaraik samo jo api. Di tubuah kito, inyo marupokan tampaik asa karajo nan jahek, nan manyebar-kan karajo nan jahek tu, ka kaciyek-annyo diri kito. Jo api nan barasa dari narako, inyo ma-anguihkan iduik kito kaciyek-annyo.
59003007	Sagalo macam bina-tang buweh, buruang, binatang nan manjala, sarato jo ikan dapek dijinak-kan, sarato alah pulo dijinakkan dek manusia.
59003008	Tapi, lidah manusia indak dapek doh dijinakkan dek siapo pun juwo. Lidah tu jahek, sarato indak da-pek doh dikuwasoi; panuah jo racun nan bisa mambunuah.
59003009	Kito mampa-gunokan lidah untuak basyukur ka-bake Tuhan, Bapak kito, tapi, kito pagunokan pulo untuak mangutuak-i sasamo manusia, nan lah dijadikan manuruik rupo Allah.
59003010	Dari muluik nan itu juwo, kaluwa kato-kato ba-syukur, sarato kaluwa pulo kato-ka-to kutuakkan. Samustinyo indak baitu doh!
59003011	Apokoh ado, mato ayie nan mamancakan ayie nan tawa, sarato jo ayie nan payik, dari mato ayie nan ciyek tu juwo?
59003012	Oih sudaro-sudaro ambo! Batang ara indak bisa doh ma-asiekan buwah zaitun, baitu pulo, ba-tang anggur indak bisa doh ma-asie-kan buwah ara. Mato ayie nan asin, indak ka bisa pulo doh mangaluwa-kan ayie nan tawa.
59003013	Jikok di antaro angkau ado urang nan bijaksano, sarato nan babudi, an-daklah inyo manyatokannyo jo saca-ro iduik nan baiak, sarato mampa-buwek sagalo parkaro nan elok, nan disarato-i jo karandahan ati, sarato jo kabijaksanoan.
59003014	Tapi, jikok angkau pambingik, sakik ati, sarato maman-tiangkan diri sorang, janlah mamang-gakkan kabijaksanoan tu, dek karano, jo itu angkau mamutabaliakkan ba-rito nan bana nan dari Allah.
59003015	Ka-bijaksanoan nan bakcando itu, indak barasa dari sarugo doh tu. Itu bara-sa dari dunia, dari napasu manusia, sarato dari setan!
59003016	Dima ado sipaik pambingik, sarato jo sipaik maman-tiangkan diri sorang, mako, di sinan tu ka ado pulo kakacauan, sarato jo sagalo rupo karajo nan jahek.
59003017	Ta-pi, urang nan mampunyoi kabijaksa-noan nan barasa dari ateh, inyo partamu-tamu sakali suci, kamudian suko badamai, paramah, sarato jo sa-ulah. Inyo panuah jo raso ibo, sarato ma-asiekan sagalo pabuatan nan baiak. Inyo indak bapiyak, sarato indak ba-icak-icak.
59003018	Batua, kabaiakkan ado-lah asie dari baniah damai, nan dise-rakkan dek urang nan cinto damai!
59004001	Dari ma koh asanyo sagalo silang sangketo, sarato jo patangkaran di antaro angkau? Indakkoh itu ba-rasa dari sagalo ka-inginan angkau, nan taruih sajo baparang di dalam di-ri angkau, untuak mandapekkan kasa-nangan dunia!
59004002	Angkau ma-inginkan, tapi indak mandapek, mako, angkau niyo nak mambunuah! Angkau bi ba-sumangaik, tapi, indak mandapek apo nan angkau cari, mako, angkau bi batangka sarato bi bacakak. Ang-kau indak mandapek sabuwah alah juwo, dek karano, angkau indak ma-mintak kabake Allah.
59004003	Nan jikok pun angkau lah mamintaknyo, tapi, nan angkau indak mandapekkannyo, dek karano, tujuan pintak angkau tu sa-lah; apo nan angkau mintak tu, ado-lah untuak manyanangkan diri ang-kau sandiri.
59004004	Angkau adolah urang nan indak tuluih! Layi tawukoh ang-kau, baraso jikok angkau bakawan jo dunia, mako, angkau bamusuahan jo Allah? Jadi, siya nan niyo bakawan jo dunia ko, mako, inyo manjadikan di-rinyo bamusuahan jo Allah.
59004005	Jan di-sangko Alkitauk indak ba-alasan ma-ngatokan, ”Roh nan ditampaikkan dek Allah di dalam diri kito, sangaik di-inginkan dek Baliau.”
59004006	Biyapun baitu, rahmaik Allah nan dibarikan kabake kito, labiah kuwaik daripado ka-inginan roh kito tu. Itulah sabauk-nyo di dalam Alkitauk tatulih pulo, ”Allah manantang urang nan tenggi ati, tapi sabaliaknyo, Baliau manga-siahi urang nan randah ati.”
59004007	Dek karano itu, tunduaklah kaba-ke Allah, sarato lawanlah Ubilih, ma-ko, Ubilih ka lari dari angkau.
59004008	Da-kek-ilah Allah, nan Allah pun ka mandakek-i angkau. Barasiahkanlah tangan angkau, oih angkau nan bi badoso! Sarato janiahkanlah ati ang-kau, oih angkau nan bi manduwo ati!
59004009	Andaklah angkau sabana-bana bi manyasa, bi manangih, sarato bi ma-ratok; andaklah galak angkau tu ba-ganti jo tangih, baitu pulo, kagadang-an ati angkau tu, baganti jo ba-ibo ati!
59004010	Andaklah angkau bi marandahkan diri di adok-an Tuhan, mako, Tuhan ka manenggikan angkau.
59004011	Oih sudaro-sudaro ambo, janlah cacek mancacek, atau salah manya-lahkan. Urang nan mancacek, atau nan manyalahkan sudaronyo nan sa-mo-samo urang Kristen, ba-arati, inyo mancacek sarato jo manyalahkan pa-ratuaran Allah. Nan jikok angkau ma-nyalahkan paratuaran Allah, itu ba-arati angkau indak ma-ikuik-i sagalo paratuaran tu, tapi, manjadi hakim-nyo.
59004012	Padohal, hanyo ciyek nan ba-hak mambari paratuaran kabake ma-nusia, sarato nan ma-adieli manusia. Iyolah Allah nan bakuwaso manya-lamaikkan, sarato jo mambinasokan. Jadi, siyakoh angkau, sainggo angkau nak manyalahkan sasamo manusia?
59004013	Oih sudaro-sudaro nan bi ba-kato, ”Ari ko, atau bisuak, kami ka barangkek ka kota anu, sarato ma-natauk di sinan tu salamo satawun, untuak manggaleh, sarato jo mancari pitih, ” — dangakanlah nasiyaik ambo ko.
59004014	Apo nan ka tajadi jo iduik ang-kau isuak, angkau sandiri pun indak ka mangatawu-inyo! Angkau hanyo ibaraik asok, nan sabanta sajonyo kaliyatan, kamudian ilang lanyok.
59004015	Sa-mustinyo angkau bakato bakcando iko, ”Jikok Tuhan ma-ijinkan, kami ka iduik, sarato ka mangarajokan iko jo itu.”
59004016	Tapi, kiniko angkau bi tenggi ati, sarato bi gadang ota. Kasadonyo ota gadang nan bakcando itu, indak batua.
59004017	Dek karano itu, urang nan tawu apo nan elok, nan musti inyo pabu-wek, tapi, indak doh inyo karajokan, mako, urang tu badoso.
59005001	Oih sudaro-sudaro, urang-urang nan kayo! Dangakanlah nasiyaik ambo. Andaklah angkau bi manangih, sarato bi maratok, dek karano, angkau ka bi manangguangkan sansaro!
59005002	Kaka-yoan angkau lah busuak. Pakaian ang-kau lah dimakan dek anai-anai.
59005003	Ameh, sarato jo perak angkau, lah bi bakura-wek; kuraweknyo ka bi manjadi sasi malawan angkau, sarato ka mamakan abih tubuah angkau, bakcando dima-kan api. Angkau lah bi ma-ungguakkan arato di manjalang akie jaman.
59005004	Ang-kau indak bi mambayie upah, urang-urang nan bi bakarajo di parak angkau. Nan kiniko, dangakanlah kaluahan inyo tu! Urang-urang nan bi mangum-puakan asie parak angkau, bi mama-kiak mintak tolong, nan pakiak inyo tu lah sampai ka talingo Allah, Tuhan Nan Mahakuwaso.
59005005	Angkau lah bi iduik da-lam kamewahan, sarato lah marasokan lamak kasanangan di dunia ko. Angkau sa-olah-olah sadang bi manggapuakkan badan, untuak ari pandabiahan.
59005006	Ang-kau bi ma-ukun, sarato jo mambunuah urang-urang nan indak basalah, nan inyo tu indak bi malawan angkau doh.
59005007	Dek karano itu, oih sudaro-suda-ro ambo, basabalah sampai Tuhan datang. Liyeklah, baa ka saba-nyo surang urang paparak manunggu, sampai pa-raknyo mambarikan asie nan ba-ara-go kabake inyo. Inyo saba manunggu, sampai tibo ujan musin ruruik, sara-to jo ujan musin bungo.
59005008	Andaklah angkau bi basaba pulo, sarato bi ma-naguahkan ati, dek karano, ari kada-tangan Tuhan lah dakek.
59005009	Janlah bi manggarutok, sarato sa-lah manyalahkan, supayo angkau in-dak di-ukun dek Allah. Ingek-ingek-lah! Hakim lah dakek, lah basegeh untuak datang.
59005010	Oih sudaro-sudaro, kana-ilah nabi-nabi nan mangecek ateh namo Tuhan. Inyo tu bi saba, sa-rato tabah manangguang sansaro. Ja-di, ambiaklah inyo tu sabagai conto.
59005011	Inyo tu dikatokan basukocito, dek karano inyo tu bi tabah. Angkau lah bi mandanga, tantang baralah ka sa-banyo Ayub, nan angkau bi tawu pu-lo, baa Tuhan pado akienyo mam-barakaik-inyo. Dek karano, Tuhan sangaik maraso ibo, sarato elok ati.
59005012	Nan tarutamu sakali, iyolah: Jan-lah bi basumpah, biya karano dek la-ngik, atau pun karano dek bumi, atau karano dek apo pun juwo. Katokan sajolah ”Iyo” jikok mukasuik angkau iyo, sarato katokanlah ”Indak” jikok mukasuik angkau indak; supayo ang-kau jan di-ukun dek Allah.
59005013	Jikok di antaro angkau ado nan sadang bi sansaro, mako, andaklah inyo badowa. Jikok ado nan basu-kocito, andaklah inyo mandendang-kan pujian kabake Allah.
59005014	Jikok ado nan sakik, andaklah inyo ma-imbau pamimpin-pamimpin jamaat. Sara-to andaklah pamimpin-pamimpin tu, mandowakan urang nan sakik tu, sa-rato mambaruik-inyo jo minyak ateh namo Tuhan.
59005015	Jikok dowa inyo tu disampaikan jo sacaro nan yakin, mako, Tuhan ka mancegakkan urang nan sakik tu, sarato ka ma-ampuni doso-doso nan lah inyo pabuwek.
59005016	Dek karano itu, an-daklah angkau samo-samo ma-akui kasalahan, sarato samo-samo mando-wakan, supayo angkau dicegakkan. Dowa urang nan ma-ikuik-i ka-ingin-an Allah, sangaik gadang kuwasonyo.
59005017	Elia adolah manusia biaso samo jo bakcando kito. Inyo badowa jo saca-ro nan basungguah-sungguah, supayo ujan indak turun, mako, ujan pun in-dak turun doh salamo tigo satangah tawun.
59005018	Kamudian, inyo badowa pulo baliak, mako, langik manurun-kan ujan, sainggo tanah mangaluwa-kan asienyo.
59005019	Oih sudaro-sudaro ambo! Jikok di antaro angkau, ado salah surang nan indak lai maikuik-i ajaran nan dari Allah, kamudian, ado surang urang nan lain, mambawok urang tu babaliak kabake Allah,
59005020	mako, kana-ilah ayaik ko: Urang nan mambawok urang nan badoso, babaliak dari ja-lannyo nan sasek, mako, urang tu ma-nyalamaikkan jiwa urang nan badoso tu dari kamatian, sarato manyabauk-kan banyak doso di-ampuni. Salam aromaik dari kami, Yakobus
60001001	-
60001002	Oih sudaro-sudaro, umaik piliahan Allah, nan tasebar di parantauan di daerah Pontus, Ga-latia, Kapadokia, Asia, sarato jo Bitinia! Ambo, Petrus, rasul Isa Almasih, ma-arokkan, mudah-mu-dahan Allah mambari barakaik, sarato jo tanang santoso kabake angkau jo sacaro nan balimpah ruwah. Angkau dipiliah manjadi umaik Allah, sasuwai jo rancana Allah Bapak. Nan Roh Allah, lah manja-dikan angkau umaik nan suci, nan disangajokan untuak Allah, supa-yo angkau bi patuah kabake Isa Almasih, sarato disucikan dek da-rah Baliau.
60001003	Molah kito basyukur kabake Allah, Bapak Tuhan kito Isa Almasih! Baliau sangaik maraso ibo kabake kito, itu sabauknyo Baliau mam-barikan kabake kito iduik nan baru, jo sacaro ma-iduikkan Isa Almasih baliak dari kamatian. Iko-lah nan mambari kito arapan nan kokoh.
60001004	Kito ma-arokkan untuak mandapekkan barakaik-barakaik, nan disadiyokan dek Allah untuak umaik-Nyo, iyolah barakaik-bara-kaik nan Baliau simpan di sarugo, sainggo indak dapek binaso, atau bacacek, atau pun luruah.
60001005	Kasa-donyo tu adolah untuak angkau, dek karano, angkau bi ba-iman ka-bake Allah. Mako, angkau dijago jo kuwaso Allah, supayo angkau bi manarimo kasalamaiktan, nan lah siyauk ka dinyatokan isuak di akie jaman.
60001006	Dek karano itu, andaklah angkau bi basukocito, biyapun kiniko untuak samantaro wakatu, angkau musti bi ba-ibo ati, dek karano angkau bi ma-ngalami babagai-bagai cobaan.
60001007	Tu-juannyo iyolah untuak mambuktikan, apokoh angkau iyo layi sabana-ba-na ba-iman kabake Tuhan, atau in-dak. Ameh nan bisa rusak pun, di-uji jo api. Sadangkan iman angkau tu labiah ba-arago daripado ameh, ja-di, musti di-uji pulo, supayo batam-bah kuwaik. Jo caro nan baitu, ang-kau ka dipuji, sarato ka di-aromaik-i, sarato ka ditenggikan, di ari Isa Almasih tibo isuak.
60001008	Angkau bi ma-ngasiahi Baliau, biyapun dulu angkau indak bi maliyek Baliau. Nan angkau pun bi ba-iman kabake Baliau, biya-pun kiniko angkau indak bi maliyek Baliau. Itu sabauknyo angkau bi ba-gadang ati, sarato bi marasokan suko-cito nan mulie, sarato nan indak ta-katokan.
60001009	Dek karano, tujuan iman angkau lah bi tacapai, iyolah kasala-maiktan jiwa angkau.
60001010	Kasalamaiktan ikolah nan ditali-ti, sarato nan di salidiak-i dek nabi-nabi, nan inyo tu lah bi manubuwaik-kan, tantang barakaik nan dibarikan dek Allah kabake angkau.
60001011	Inyo tu bi manyalidiak-i, baa caro, sarato pa-bilo sagalo sasuatunyo tu ka taja-di, nan dimukasuikkan dek Roh Isa Almasih, nan ado di dalam diri inyo tu. Pado kutiko itu, Roh Baliau manu-buwaikkan kabake nabi-nabi tu, tan-tang sagalo kasansaroan nan musti ditangguangkan dek Isa Almasih, sa-rato tantang kamuliyaan Baliau, nan ka ma-iriang sasudah itu.
60001012	Kabake nabi-nabi tu Allah ma-agiah tawu, baraso apo nan inyo pabuwek tu, in-dak doh untuak kaparaluan inyo tu, tapi, untuak kaparaluan angkau, iyo-lah sagalo parkaro nan kiniko ang-kau danga jo sacaro nan jaleh, dari urang-urang nan mambaritokan Injil tantang Isa Almasih. Inyo tu bi ma-nyampaikan sagalo parkaro tu kaba-ke angkau, jo kuwaso Roh Allah, nan dikirin dek Allah dari sarugo. Malah-an malekaik-malekaik pun niyo pulo nak mangatawui, kaba nan dibarito-kan dek urang-urang tu.
60001013	Dek karano itu, andaklah ang-kau bi basiyauk-sadiyo. Ingek-ingek-lah, sarato ba-aroklah sapanuahnyo, kabake barakaik nan ka dibarikan kabake angkau, pado wakatu Isa Almasih tibo isuak.
60001014	Patuahlah ka-bake Allah, sarato janlah iduik ma-nuruik ka-inginan angkau nan dulu, pado wakatu angkau alun lai tawu jo Allah.
60001015	Tapi sabaliaknyo, andaklah angkau bi suci dalam sagalo sasuatu nan angkau pabuwek, samo jo bak-cando Allah nan mamanggie angkau tu adolah suci.
60001016	Di Alkitauk ado ta-tulih, ”Andaklah angkau suci, dek ka-rano Waden suci.”
60001017	Angkau bi manyabuik Allah tu Bapak, pado wakatu angkau bi bado-wa kabake Baliau. Mako, Allah tu lah nan ka ma-adieli manusia, sabandiang jo apo nan lah dipabuwek dek sati-yok-tiyok inyo tu, jo sacaro nan indak mampalain-lainkan. Dek karano itu, salamo angkau layi bi iduik juwo lai di dunia ko, andaklah angkau bi ma-muliekan Allah dalam iduik angkau.
60001018	Angkau bi tawu, baraso jo apo ang-kau lah ditabuih, untuak malapehkan angkau dari iduik angkau nan indak ba-arati, nan diwarihkan dek niniak muyang angkau. Bayierannyo indak doh sasuatu nan bisa binaso, bakcan-do perak atau ameh,
60001019	tapi, jo sasuatu nan sangaik ba-arago; iyolah jo darah Isa Almasih sandiri, nan lah manjadi sabagai domba nan dikaro-bankan kabake Allah, iyolah karoban nan indak bacacek atau baceta.
60001020	Isa Almasih dipiliah dek Allah sajak saba-lun dunia dijadikan. Sarato di maso-maso manjalang akie jaman ko, Ba-liau turun ka dunia, supayo angkau bi disalamaikkan.
60001021	Malalui Baliau-lah angkau bi ba-iman kabake Allah, nan lah ma-iduikkan Baliau baliak dari kamatian, sarato mamuliekan Baliau. Jadi, Allah-lah nan angkau imani, sa-rato kabake Allah pulolah tampaik angkau bi ba-arok.
60001022	Dek karano angkau layi bi patuah kabake ajaran nan dari Allah, mako, angkau bi mambarasiahkan diri, sa-rato bi tuluih mangasiahi sudaro-su-daro nan sa-iman. Dek karano itu, andaklah angkau samo-samo bi ma-ngasiahi jo sapanuah ati.
60001023	Dek kara-no, malalui kato-kato Allah nan iduik, sarato nan kaka tu, angkau lah dija-dikan manusia baru, nan indak doh layie dari manusia, tapi, dari Bapak nan kaka.
60001024	Di Alkitauk tatulih bak-cando iko, ”Kasadonyo umaik manusia ibaraik rumpuik, nan sagalo kamuliyaannyo nan bak bungo rumpuik. Rumpuik layua, nan bungonyo pun ruruik.
60001025	Tapi, nan kato-kato Tuhan, tatauk untuak salamo-lamonyo.” Kato-kato Tuhan tu, adolah Injil nan lah dibaritokan kabake angkau.
60002001	Dek karano itu, buwanglah da-ri diri angkau sagalo nan jahek; jan lai bi baduto juwo, sarato jan ba-icak-icak. Jan pambingik, sarato jan ma-ino urang lain.
60002002	Andaklah ang-kau ibaraik paja ketek nan baru layie, nan taruih auih kabake susu roha-ni nan suci. Jo caro nan baitu angkau ka batambah gadang sacaro rohani, sarato disalamaikkan.
60002003	Di Alkitauk tatulih bakcando iko, ”Angkau lah bi marasokan sandiri, baralah ka elok-nyo Tuhan.”
60002004	Dek karano itu, datanglah kabake Tuhan. Baliau ibaraik batu nan iduik, batu nan dibuwang dek manusia, dek karano di-anggauk indak baguno; ta-pi, nan dipiliah dek Allah sabagai ba-tu nan ba-arago.
60002005	Angkau tu ibaraik batu-batu nan iduik. Dek karano itu, andaklah angkau namuah dipakai un-tuak mambangun Baithullah nan ro-hani. Jo caro nan baitu angkau man-jadi imam-imam, nan iduik sangajo untuak Allah, sarato nan malalui Isa Almasih mampasambahkan kabake Allah, karoban rohani nan manya-nangkan ati Allah.
60002006	”Dek karano, di Alkitauk tatulih bakcando iko, Aden lah mamiliah sabuwah batu nan ba-arago, nan Den tampaikkan di Sion sabagai batu nan tarutamu; nama urang nan picayo kabake Inyo, indak ka dikucawaikan.”
60002007	Batu tu sangaik ba-arago untuak angkau nan ba-iman. Tapi, dek urang-urang nan indak picayo, basuwoanlah ayaik-ayaik Alkitauk nan bakcando iko, ”Batu nan indak tapakai dek tukang-tukang bangunan tu, tanyato manjadi batu nan tarutamu, ”
60002008	sarato, ”Itulah batu nan mambuwek urang bi tataruang, batu nan mambuwek inyo tu bi tajatuah.” Inyo tu bi tataruang, dek karano inyo tu indak bi picayo jo kato-kato Allah. Bakcando itulah nan lah ditantukan dek Allah tantang parkaro inyo tu.
60002009	Tapi, angkau adolah banso nan ta-piliah, imam-imam nan malayani Ra-jo, banso nan suci, nan sangajo un-tuak Allah, umaik Allah sandiri. Allah mamiliah angkau, sarato mamanggie angkau kaluwa dari nan kalam, un-tuak masuak ka dalam tarang-Nyo nan gumilang, jo mukasuik, supayo angkau bi mangabakan, barito tan-tang sagalo pabuatan Baliau nan lu-wa biaso.
60002010	Dulu angkau indak doh umaik Allah, tapi, kiniko angkau ado-lah umaik Allah. Dulu angkau indak di-ibo-i dek Allah, tapi, kiniko angkau manarimo raso ibo dari Baliau.
60002011	Oih sudaro-sudaro nan ambo ka-siahi! Angkau adolah urang asiang, nan marantau di dunia ko. Dek kara-no itu ambo sabana mamintak, supa-yo angkau jan bi ma-ikuik-i awa na-pasu manusia, nan taruih manaruih baparang malawan jiwa.
60002012	Andak-lah angkau batingkah laku nan elok, iduik di tangah-tangah urang nan in-dak tawu jo Tuhan, supayo jikok inyo tu bi mampitanah angkau sabagai urang nan jahek, mako, inyo tu da-pek bi maliyeknyo dari sagalo pabu-atan angkau nan elok, sainggo inyo tu ka bi mamuji Allah, di ari kadatang-an Baliau.
60002013	Karano dek Tuhan, andaklah ang-kau tunduak kabake satiyok pangu-waso manusia: biya kabake kaisar nan manjadi panguwaso nan taruta-mu,
60002014	atau pun kabake gubenur nan ditunjuak dek kaisar, untuak nan ka ma-ukun urang nan babuwek jahek, sarato untuak ma-aromaik-i urang nan babuwek baiak.
60002015	Dek karano, Allah niyo supayo jo sagalo pabuatan ang-kau nan elok, angkau dapek manu-tuik muluik urang nan mangecek in-dak bakatantuan.
60002016	Andaklah angkau iduik sabagai urang maradeka, tapi, janlah dipagunokan kamaradekaan angkau tu, untuak panyawok-i karajo nan jahek, tapi, iduiklah sabagai pi-suruah Allah.
60002017	Aragowilah kasado-nyo urang, kasiahilah sudaro-sudaro angkau nan sasamo urang Kristen. Takuiklah kabake Allah, sarato aro-maik-ilah kaisar.
60002018	Oih sudaro-sudaro nan manjadi pisuruah, tunduaklah kabake induak samang angkau, jo nan sa-aromaik-aromaiknyo; indak doh hanyo kaba-ke induak samang nan elok ati, sara-to nan paramah sajo, tapi, baitu pulo kabake induak samang nan indak ta-wu jo raso ibo.
60002019	Allah ka mambara-kaik-i angkau, jikok dek karano ang-kau tawu jo ka-inginan Allah, mako, saba manangguangkan sansaro nan dipabuwek jo sacaro nan indak adie.
60002020	Dek karano, apokoh kalabiahan-nyo, jikok angkau saba manangguang sansaro ukunan, nan samustinyo ang-kau tangguangkan, dek karano basa-lah? Tapi, jikok angkau saba, manang-guang sansaro nan manimpo angkau, dek karano mampabuwek nan bana, mako, Allah ka mambarakaik-i ang-kau.
60002021	Untuak itulah Allah mamang-gie angkau. Dek karano, Isa Almasih sandiri lah manangguangkan sansa-ro untuak angkau, jo caro nan baitu, Baliau mambarikan suatu tuladan kabake angkau, supayo angkau ma-ikuik-i jajak Baliau.
60002022	Baliau indak panah doh babuwek doso, sarato in-dak ado doh nan duto dari muluik Ba-liau.
60002023	Pado wakatu Baliau dicacek-i, Baliau indak mambaleh jo mancacek. Di kutiko Baliau sansaro, Baliau in-dak ma-ancam; tapi, Baliau manya-rahkannyo kabake Allah, Hakim nan adie tu.
60002024	Isa Almasih lah mamikua doso-doso kito, jo tubuah Baliau san- diri di ateh kayu salib, supayo kito ta-lapeh dari kakuwasoan doso, sarato iduik manuruik ka-inginan Allah. Lu-ko-luko Isa Almasih-lah nan mance-gakkan angkau.
60002025	Dulu angkau iba-raik domba nan tasasek, tapi, kiniko angkau lah dibawok babaliak, untuak ma-ikuik-i Panggubalo, sarato Pama-liaro jiwa angkau.
60003001	Baitu pulo sudaro-sudaro nan manjadi bini, musti bi tunduak kabake junjuangannyo, supayo jikok di antaro inyo tu, ado nan indak pica-yo kabake barito nan dari Allah, ma-ko, jo tingkah laku angkau nan elok, dapek mambuwek inyo tu bi manjadi picayo. Sarato indak sabuwah alah ju-wo lai nan paralu angkau katokan ka-bake inyo tu,
60003002	dek karano, inyo tu lah maliyek tingkah laku angkau nan suci sarato nan saliah.
60003003	Pariyasan angkau janlah pariyasan nan di luwa, kok mi-sanyo mamparancak potongan ram-buik, atau mamakai pariyasan ameh, atau manganakkan pakaian nan ma-ha-maha.
60003004	Tapi sabaliaknyo, andak-lah roman rancak angkau tu timbua dari dalam batin, tingkah laku nan lamah lambuik, sarato nan suko pa-anok; itulah roman rancak nan kaka, nan sangaik ba-arago manuruik pan-dangan Allah.
60003005	Jo caro ikolah pado jaman sa-isuak, urang-urang padusi nan saliah, nan ba-arok kabake Allah, mamparancak diri jo sacaro tunduak kabake junjuangan inyo.
60003006	Nan Sarah pun baitu pulo, inyo patuah kabake Ibrahim, sarato manyabuik Ibrahim tu, tuannyo. Angkau nan kiniko, ado-lah anak-anak Sarah, jikok angkau layi bi mampabuwek sagalo parkaro nan elok, sarato nan indak takuik ka-bake apo pun juwo.
60003007	Baitu pulo, angkau nan bi manjadi junjuangan, andaklah iduik bijaksano taradok bini angkau, sarato musti bi manyadari, baraso inyo tu adolah ka-um nan lamah. Pabuweklah inyo tu jo sacaro nan aromaik, dek karano, inyo tu samo-samo jo angkau, ka bi mana-rimo pambarian iduik sajati nan da-ri Allah. Karajokanlah kasadonyo tu, supayo indak ado nan ma-ambek do-wa angkau.
60003008	Kasimpualannyo iyolah: andaklah angkau bi saiyo sakato, sarato sapa-rasaan. Andaklah angkau kasiah ma-ngasiahi, bakcando urang nan ba-dunsanak. Sarato andaklah angkau samo-samo bi maraso ibo, sarato ba-sikauk randah ati.
60003009	Janlah mambaleh nan jahek jo nan jahek, atau mam-baleh cacek jo mancacek; tapi saba-liaknyo, balehlah jo mamintak ba-rakaik dari Allah. Dek karano, Allah mamanggie angkau, supayo ang-kau manarimo barakaik dari Baliau.
60003010	Di Alkitauk tatulih bakcando iko, ”Urang nan niyo marasokan lamak iduik, sarato niyo mangalami maso-maso nan elok, musti manjago muluiknyo, supayo indak mampakecekkan sagalo parkaro nan jahek, sarato indak mangatokan sagalo parkaro nan duto.
60003011	Inyo musti manjauahi nan jahek, sarato mampabuwek nan elok; andaklah inyo bajuwang ba-sungguah-sungguah, untuak mandapekkan padamaian.
60003012	Dek karano, Tuhan taruih mamparatikan urang-urang nan ma-ikuik-i ka-inginan Baliau, sarato Tuhan taruih mandanga dowa-dowa inyo tu; tapi, Tuhan manantang urang-urang nan mampabuwek karajo nan jahek.”
60003013	Siyakoh urang nan niyo babu-wek jahek kabake angkau, jikok ang-kau suko mampabuwek nan elok?
60003014	Tapi, biyapun angkau musti ma-nangguangkan sansaro, dek kara-no mampabuwek sagalo parkaro nan elok, nan angkau ka basukoci-to! Janlah takuik kabake siapo pun juwo, sarato janlah kuwatir.
60003015	Tapi, di dalam ati angkau, andaklah ang-kau mambarikan kabake Isa Almasih raso aromaik nan tasandiri, nan sa-suwai jo kaduduakkan Baliau saba-gai Tuhan. Sarato andaklah angkau tatauk siyauk sadiyo, untuak manja-wauk kabake satiyok urang nan bata-nyo, tantang parkaro arapan nan ang-kau miliak-i.
60003016	Tapi, manjawauknyo tu jo sacaro nan lamah lambuik, sara-to jo aromaik. Sarato andaklah ati ke-tek angkau tu barasiah, supayo jikok angkau dipitanah, dek karano ang-kau iduik jo sacaro nan elok sabagai pangikuik Isa Almasih, mako, urang nan mampitanah tu ka manjadi malu sandiri.
60003017	Labiah elok manangguang sansaro dek karano babuwek baiak — jikok itu adolah ka-inginan Allah — da-ripado manangguang sansaro dek ka-rano mampabuwek nan jahek.
60003018	Dek karano, Isa Almasih sandiri mati ha-nyo sakali sajo, untuak salamo-lamo-nyo, dek karano di doso-doso kito — Surang Urang nan indak badoso, mati untuak urang-urang nan badoso. Isa Almasih mampabuwek nan baitu, su-payo Baliau dapek mambimbiang ki-to kabake Allah. Dalam ka-adaan sa-bagai manusia Baliau lah dibunuah, tapi, lah di-iduikkan baliak manu-ruik Roh.
60003019	Dalam ka-adaan Roh, Ba-liau payi mangabakan barito nan dari Allah, kabake roh-roh nan dipinjaro-kan:
60003020	iyolah roh urang-urang nan indak bi patuah kabake Allah, pado jaman Nuh. Pado wakatu itu, Allah saba manunggu, salamo Nuh mam-buwek kapanyo. Hanyo urang-urang nan ado di kapa tu sajo — kasadonyo ado salapan urang — nan disalamaik-kan di kutiko ayie gadang nan malim-bak tu.
60003021	Nan kajadian tu marupokan kiyasan dari pamandian, nan kiniko manyalamaikkan angkau. Pamandian ko indak doh suatu upacara untuak mambarasiahkan tubuah, dari saga-lo nan kumuah-kumuah, tapi, maru-pokan janji angkau kabake Allah, da-ri ati ketek nan barasiah. Pamandian tu manyalamaikkan angkau, dek ka-rano, Isa Almasih lah iduik baliak da-ri kamatian,
60003022	sarato lah nayiak ka sarugo. Kiniko Baliau bakuwaso sa-mo-samo jo Allah, sarato mamaren-tahi kasadonyo malekaik, kasadonyo panguwaso, sarato jo kasadonyo ka-kuatan.
60004001	Dek karano Isa Almasih lah ma-nangguang sansaro sacaro jo tu-buah, angkau musti pulo mampaku-waik diri jo pandirian nan bakcando itu. Dek karano, urang nan manang-guang sansaro sacaro jo tubuah, in-dak lai babuwek doso.
60004002	Dek karano itu, untuak salanjuiknyo, andaklah iduik angkau di dunia ko manuruik ka-inginan Allah, sarato indak doh manuruik ka-inginan manusia.
60004003	Pado maso nan lapeh, angkau lah cukuik lamo mampabuwek, apo nan suko di-pabuwek dek urang-urang nan indak tawu jo Tuhan. Caro iduik angkau tu indak elok. Angkau bi mampaturuik-kan awa napasu, mabuak-mabuak, baralek indak bakatantuan, minun-minunan kareh, sarato jo manyam-bah barhalo nan manjajokkan.
60004004	Kini-ko urang nan indak tawu jo Tuhan tu bi tacangang, dek karano, angkau in-dak sato lai ma-ikuik-i caro iduik inyo tu, nan bi marasokan lamak doso nan bakalalaran. Itulah sabauknyo, inyo tu bi ma-ino angkau.
60004005	Tapi, inyo tu isuak musti bi mampatangguang jawaukkan kabake Allah, nan lah si-yauk sadiyo untuak ma-adieli urang nan iduik, sarato jo urang nan mati.
60004006	Itulah sabauknyo, Injil tu lah diba-ritokan pulo kabake urang-urang nan lah mati. Mukasuiknyo supayo inyo tu, nan lah di-adieli sacaro jo tubuah — bakcando jo kasadonyo urang ka di-adieli — andaknyo dapek iduik jo sacaro rohani, manuruik kahandak Allah.
60004007	Kasudahan sagalo sasuatu lah da-kek, dek karano itu, andaklah angkau bi manguwasoi diri, sarato bajago-ja-go, supayo angkau dapek badowa.
60004008	Tapi nan paliang paralu, andaklah angkau sabana-bana bi mangasiahi sasamo angkau, dek karano, jo saca-ro samo-samo mangasiahi, angkau ka basadiyo pulo untuak samo-samo ma-maohkan.
60004009	Andaklah angkau samo-samo mambawok tompang di rumah angkau, jo sacaro sanang ati.
60004010	Sati-yok-tiyok angkau, lah bi manarimo pambarian-pambarian nan balain-la-in dari Allah. Dek karano itu, saba-gai panguruih nan baiak dari sagalo pambarian Allah tu, andaklah ang-kau mampagunokan kamampuan tu untuak kaparaluan basamo.
60004011	Urang nan manyampaikan barito, mustilah manyampaikan barito nan dari Allah; urang nan malayani urang lain, mus-tilah malayani jo kakuatan nan dari Allah, supayo dalam sagalo parkaro, Allah dapek dimuliekan malalui Isa Almasih. Baliau-lah nan bakuwaso, sarato nan patuik dimuliekan untuak salamo-lamonyo. Amin!
60004012	Oih sudaro-sudaro nan ambo ka-siahi! Angkau kiniko sangaik sansaro, dek karano sadang di-uji. Tapi, jan-lah maraso eran, sa-olah-olah ado sasuatu nan luwa biaso tajadi taradok angkau.
60004013	Tapi sabaliaknyo, andak-lah angkau basukocito, dek karano, sato manangguang sansaro samo-sa-mo jo Isa Almasih. Mako, isuak jikok kamuliyaan Isa Almasih dipaliyek-kan, angkau ka bi basukocito.
60004014	Bi basukocitolah angkau, jikok angkau di-ino, dek karano angkau pangikuik Isa Almasih. Itu ba-arati Roh nan mulie, iyolah Roh Allah, ado di di-ri angkau.
60004015	Janlah ado surang pun juwo di antaro angkau, nan manang-guangkan sansaro, dek karano inyo mambunuah urang, atau mancilok, atau mampabuwek nan jahek, atau dek karano inyo mancikarauwi uru-san urang lain.
60004016	Tapi, jikok angkau manangguangkan sansaro, dek kara-no angkau urang Kristen, janlah ma-lu dek karano parkaro itu. Basyukur-lah kabake Allah, dek karano angkau mambawok namo Isa Almasih.
60004017	Lah tibo masonyo Allah ka ma-adieli dunia. Mako, umaik Allah san-dirilah, nan ka di-adieli talabiah du-lu. Nan jikok Allah ka mamuloi dari kito, baa lah jadinyo isuak, jo urang-urang nan indak bi picayo kabake In-jil nan dari Allah tu?
60004018	Di Alkitauk ta-tulih bakcando iko, ”Jikok urang-urang nan elok pun lah sulik untuak disalamaikkan, apo pulo nan ka tajadi, taradok urang-urang nan badoso, nan indak tawu jo Tuhan!”
60004019	Dek karano itu, jikok ado urang-urang nan manangguangkan sansaro, dek karano Allah ma-inginkan nan bakcando itu, mako, andaklah urang-urang tu iduik jo sacaro nan bana, sarato mampicayokan diri kabake Ba-liau Nan Manjadikan inyo tu. Baliau ka tatauk manapek-i janji Baliau.
60005001	Ambo mintak paratian kasado-nyo pamimpin jamaat angkau. Ambo mambuwek surek ko sabagai kito nan samo-samo pamimpin, sara-to sabagai urang nan lah mancaliak sandiri kasansaroan Isa Almasih, sara-to nan ka sato pulo dimuliekan, jikok kamuliyaan Isa Almasih dipaliyekkan kabake manusia. Ambo sabana ma-mintak,
60005002	supayo angkau bi manggu-balokan kawanan domba, nan lah di-sarahkan dek Allah kabake angkau. Jo sanang atilah manggubalokan inyo tu, sasuwai jo nan di-inginkan dek Allah, sarato janlah dek karano tapaso. Jan pulolah manggubalokan tu, dek karano niyo mandapek nan ka labo, tapi, bakarajolah dek karano angkau sabana-bana niyo malayani.
60005003	Janlah batindak sabagai panguwa-so, taradok urang-urang nan dipica-yokan kabake angkau, tapi, manja-di tuladanlah taradok inyo tu.
60005004	Pado wakatu Panggubalo Nan Basa tu tibo isuak, angkau ka manarimo mangku-to nan gumilang, nan indak ka puda doh kagumilangannyo.
60005005	Baitu pulo angkau urang-urang mudo. Bi tunduaklah kabake urang-urang nan tuwo. Angkau kasadonyo musti bi marandahkan diri, sarato jo sacaro randah ati, samo-samo mala-yani. Dek karano, di Alkitauk tatu-lih bakcando iko, ”Allah manantang urang nan uju, tapi, maraso ibo ka-bake urang nan randah ati.”
60005006	Dek ka-rano itu, randahkanlah diri angkau di bawah tangan Allah nan kuwaik, supayo Baliau manenggikan ang-kau, jikok lah tibo wakatunyo.
60005007	Sa-rahkanlah sagalo kakuwatiran ang-kau kabake Allah, dek karano, Baliau mampadulikan angkau.
60005008	Andaklah angkau bajago-jago, sa-rato siyauk sadiyo! Dek karano, Ubi-lih adolah musuah angkau. Inyo iba-raik bakcando singo, nan bajalan kian kumari, sambia mangawun mancari nan ka dimakannyo.
60005009	Lawanlah inyo jo iman nan kuwaik, dek karano angkau tawu, baraso sudaro-sudaro kito, nan sasamo Kristen lainnyo di ateh dunia ko, bi manangguangkan sansa-ro bakcando angkau pulo.
60005010	Tapi, sa-sudah angkau sansaro agak sabanta, Allah sandiri nan ka mambuwek ang-kau manjadi samparono. Baliau ka managakkan, sarato ka manguwaik-kan angkau, sarato jo ka mangokoh-kan angkau. Dek karano, Baliau ado-lah Allah nan sangaik elok ati, nan lah mamanggie angkau, untuak sa-to marasokan kamuliyaan Baliau nan kaka, malalui Isa Almasih.
60005011	Baliau-lah nan bakuwaso sampai salamo-la-monyo! Amin!
60005012	Surek ambo nan singkek ko, am-bo buwek kabake angkau dek bantuan Silas, nan ambo anggauk sabagai surang sudaro Kristen nan tuluih ati. Ambo niyo mambari nasiyaik, sara-to jo mayakinkan angkau, baraso apo nan ambo surekkan ko, adolah barito nan bana tantang rahmaik Allah. An-daklah angkau bapacik arek kabake rahmaik tu.
60005013	Kanti-kanti nan sajamaat di Babi-lon, nan lah dipiliah pulo dek Allah, ba-kirin salam kabake angkau; baitu pulo anak ambo Markus nan sangaik dika-siahi.
60005014	Basalam-salamanlah angkau kasadonyo, jo sacaro nan panuah ka-siah, sabagai sudaro nan samo-samo Kristen. Mudah-mudahan, Tuhan mamba-ri tanang santoso, kabake angkau ka-sadonyo nan manjadi miliak Isa Al-masih.
61001001	Oih sudaro-sudaro nan saba-na-bana ba-iman, nan samo jo bakcando kami! Isa Almasih, iyolah Allah, sarato Rajo Panyalamaik kito, mamungkinkan kito ba-iman kabake Baliau, dek karano, Baliau mampabu-wek nan bana. Surek ko dari Simon Petrus, su-rang pisuruah, sarato rasul Isa Alma-sih.
61001002	Mudah-mudahan Allah mamba-ri barakaik, sarato jo tanang santoso nan balimpah ruwah kabake angkau, dek karano, angkau bi tawu jo Allah, sarato bi tawu jo Isa Almasih, Tuhan kito.
61001003	Allah lah mamakai kuwaso ilahi-Nyo, untuak mambarikan kabake kito sagalo sasuatu nan diparalu-kan untuak iduik ba-ibadaik. Baliau mampabuwek nan baitu, malalui apo nan kito katawui tantang Isa Alma-sih, nan lah mamanggie kito untuak dapek marasokan kamuliyaan, sara-to jo kabaiakkan Baliau.
61001004	Jo caro itu-lah Allah mambarikan kabake kito, barakaik-barakaik nan sangaik luwa biaso, sarato nan ba-arago, nan lah dijanjikan dek Baliau. Jo sagalo ba-rakaik tu, angkau dapek talapeh dari sagalo ka-inginan jahek, nan marusak di dunia ko, nan angkau ka bi ma-narimo sipaik ilahi.
61001005	Dek karano itu, ba-usawolah basungguah-sungguah, supayo angkau tatauk ba-iman kaba-ke Isa Almasih, sarato iman angkau tu dipakuwaik dek iduik nan baiak. Di sampiang iduik nan baiak, ang-kau paralu pulo manjadi urang nan bapangatawuan,
61001006	nan di sampiang bapangatawuan, angkau musti bisa pulo andaknyo manguwasoi diri. Sa-lain bisa manguwasoi diri, andak pu-lolah angkau mampakuwaik diri, un-tuak tabah ma-adok-i sagalo sasuatu. Di sampiang tabah ma-adok-i sagalo sasuatu, angkau musti pulo iduik ma-nuruik ka-inginan Allah.
61001007	Iduik ma-nuruik ka-inginan Allah, musti pulo dilangkok-i jo kasiah sayang kabake sudaro-sudaro nan sa-iman. Sasudah tu, andaklah kasiah sayang angkau kabake sudaro-sudaro nan sa-iman tu, ditambah pulo jo kasiah taradok kasa-donyo urang.
61001008	Kasadonyo tu adolah sipaik-sipaik nan angkau paralukan. Jikok sipaik-sipaik tu balimpah ru-wah di diri angkau, mako, angkau ka batambah gigiah, sarato barasil, sa-rato tawu bana jo Isa Almasih Tuhan kito, jo sacaro nan labiah mandalam.
61001009	Tapi, urang nan indak mampunyoi sipaik-sipaik nan bakcando tu, pan-dangannyo sampik; inyo indak bisa doh maliyek, sarato inyo lupo, bara-so doso-dosonyo nan dulu lah diba-rasiahkan.
61001010	Dek karano itu, sudaro-sudaro, ba-usawolah basungguah-sungguah, supayo panggielan Allah, sarato jo piliahan Baliau taradok diri angkau tu, manjadi samakin taguah. Jikok angkau layi bi mangarajokan kasado-nyo tu, nan angkau indak ka bapa-liang doh dari Tuhan.
61001011	Jo caro nan baitu, angkau ka dibari hak panuah, untuak masuak Karajaan nan kaka nan dari Tuhan, Rajo Panyalamaik kito Isa Almasih.
61001012	Dek karano itu, ambo taruih ma-ingekkan angkau, tantang parkaro nan ambo sabuikkan cako, biyapun angkau lah bi mangatawu-inyo, sara-to lah picayo sangaik, kabake ajaran nan dari Allah, nan lah angkau tarimo tu.
61001013	Salamo ambo layi iduik juwo lai, nan ambo maraso paralu ma-ingek-kan angkau, taradok sagalo parkaro nan ambo sabuikkan cako.
61001014	Sabauk ambo tawu, baraso indak ka lamo lai ambo ka maninggakan dunia ko, dek karano Tuhan kito Isa Almasih, lah ma-agiah tawu jo sacaro nan ja-leh kabake ambo.
61001015	Mako, ambo ka ba-usawo, supayo sasudah ambo ma-ningga pun, nan angkau tatauk bi ma-ngana baliak kasadonyo tu.
61001016	Pado wakatu kami ma-agiah tawu kabake angkau, baralah ka mulienyo kadatangan Tuhan kito Isa Almasih, nan kami indak bagantuang kabake kaba-kaba bagalau nan dari manusia doh. Kamuliyaan Isa Almasih tu, lah kami liyek jo mato kapalo kami sandi-ri.
61001017	Kami ado di sinan tu, kutiko Ba-liau di-aromaik-i, sarato dimuliekan dek Allah Bapak. Pado wakatu itu, ta-danga suwaro dari Nan Sangaik Mu-lie, nan bakato kabake Baliau, ”Iko-lah Anak-Den nan Den kasiahi. Inyo manyanangkan ati-Den!”
61001018	Kami san-diri mandanga suwaro tu datang da-ri sarugo, kutiko kami barado samo-samo jo Baliau di ateh gunuang nan suci tu.
61001019	Itu sabauknyo, mangko kami la-biah yakin lai, kabake pasan Allah nan dikabakan dek nabi-nabi. Saran-caknyo angkau bi mamparatikan pa-san tu, dek karano, pasan tu ibaraik palito nan bacahayo di tampaik nan kalam, sampai ka tabik matoari, sara-to cahayo bintang nan di Ujuang, ba-cahayo di dalam ati angkau.
61001020	Nan paliang paralu, iko nan ka angkau kana-i: Pasan Allah nan disampaikan dek nabi-nabi tu, indak buliah doh ditapasiekan manuruik pandapek san-diri.
61001021	Dek karano, indak panah doh pasan nan dari Allah, nan dikabakan hanyo dek ka-inginan manusia. Tapi, Roh Allah nan manguwasoi urang, untuak manyampaikan pasan nan da-ri Allah sandiri.
61002001	Pado maso nan talah sudah, di antaro umaik Allah lah ado ju-wo nabi-nabi palasu. Baitu pulo di an-taro angkau, ka ado pulo guru-guru palasu. Inyo tu ka bi mamasuakkan sagalo ajaran nan indak batua, nan ka mambinasokan urang. Nan inyo tu ka bi malawan kabake Tuhan nan lah manabuih inyo tu. Jo caro nan baitu, inyo tu bi mandatangkan kabi-nasoan taradok diri inyo sandiri, nan jo sacapeknyo ka manimpo inyo tu.
61002002	Biyapun baitu, sambuah juwo urang nan ka ma-ikuik-i caro iduik guru-gu-ru palasu tu, nan dikuwasoi dek awa napasu inyo tu. Dek karano pabuatan guru-guru tu, ka manyabaukkan ba-nyak urang bi ma-ino Jalan Kabana-ran, nan manuju kabake Allah.
61002003	Dek karano guru-guru palasu tu cangok jo pitih, mako, inyo tu ka mancuri-tokan kabake angkau, sagalo curito nan inyo buwek-buwek sorang, un-tuak ka mandapekkan ka-untuangan dari angkau. Tapi, untuak pabuatan inyo tu ukunan lah lamo tasadiyo, sa-rato jo kabinasoan nan lah ditantu-kan untuak inyo tu, sadang mananti-kan inyo tu.
61002004	Malekaik-malekaik nan bado-so pun, indak dipadiyakan doh dek Allah lapeh dari ukunan, tapi, ka di-buwang masuak narako. Inyo tu di-masuakkan ka dalam jurang nan ka-lam, untuak ditahan sampai ka Ari Pangadielan.
61002005	Baitu pulo jo dunia di jaman sa-isuak, Allah indak mam-padiyakannyo talapeh dari ukunan. Allah mandatangkan ayie gadang ka dunia urang-urang nan jahek pado wakatu itu. Hanyo Nuh, sarato jo ka tujuah urang lainnyo sajo nan disala-maikkan, dek karano, Nuh mangaba-kan barito tantang parkaro iduik nan manyanangkan ati Allah.
61002006	Samo pu-lo ka-adaannyo jo kota Sodom, sarato jo kota Gomora: Allah mambinasokan kota-kota tu jo api, sabagai untuak mamparingekkan urang-urang nan durako, nan iduik di maso-maso nan kamudian.
61002007	Tapi, Lut disalamaikkan, dek karano inyo ma-ikuik-i ka-ingin-an Allah; inyo sangaik sansaro, dek karano kalakuan nan indak batara-tik, dari urang-urang nan mampatu-ruikkan awa napasu.
61002008	Di tangah-ta-ngah urang-urang nan bakcando itu, Lut, urang nan elok tu, iduik jo ba-tin nan marano, dek karano, tiyok ari inyo maliyek, sarato jo mandanga, sagalo pabuatan urang-urang durako nan jahek tu.
61002009	Jadi, Tuhan tawu baa manyalamaikkan urang-urang nan la-yi ma-ikuik-i ka-inginan Baliau, pado wakatu inyo tu bi ma-adok-i cobaan-cobaan. Nan Tuhan tawu pulo, baa caro manyimpan urang-urang nan du-rako tu, untuak ka di-ajauk di Ari Pa-ngadielan,
61002010	nan tarutamu, urang-urang nan mampaturuikkan sagalo ka-inginan awa napasunyo nan ku-muah, sarato nan ma-ino kakuwaso-an Allah. Baitu barani, sarato jo ujunyo guru-guru palasu tu, sainggo inyo tu indak sagan-sagan, ma-ino mukaluak-mu-kaluak nan mulie di sarugo!
61002011	Sa-dangkan malekaik-malekaik nan ja-uah labiah kuwaik, sarato nan labiah bakuwaso daripado guru-guru palasu tu, indak namuah doh manuduah mu-kaluak-mukaluak nan mulie tu, jo ka-to-kato nan ma-ino di adok-an Tuhan.
61002012	Tapi, guru-guru tu, indak tang-guang-tangguang doh! Inyo tu ibaraik binatang nan layie untuak ditangkok, sarato untuak dibunuah sajo. Inyo tu indak bi bapikie, tapi hanyo batin-dak manuruik nan tagarak di atinyo sajo, sainggo inyo tu bi manyarang sagalo parkaro nan inyo tu indak bi mangarati, jo kato-kato nan ma-ino. Mako, dek sagalo pabuatan inyo tu sandiri, inyo tu ka binaso bakcando binatang-binatang buweh.
61002013	Saba-gai ukunan dek kasansaroan nan ba-sabauk dek karano di inyo tu, mako, inyo tu ka bi manangguangkan sansa-ro. Nan dek inyo tu, parkaro nan ma-nyanangkan ati, iyolah, mampabuwek apo sajo di siang ari, untuak mampa-turuikkan nan ka lamak dek badan. Jikok inyo tu bi duduak samo-samo jo angkau, dalam alek makan, kure-nah inyo tu mamuwakkan, dek kara-no, inyo tu bi mabuak jo awa napasu.
61002014	Inyo tu indak muwak-muwaknyo babuwek doso, nan katuju dek inyo tu iyolah maliyek ka padusi nan ca-bua. Urang nan baru picayo, sarato nan alun baitu lah yakin, di-umbuak dek inyo tu. Ati inyo tu lah tabiaso ca-ngok. Inyo tu adolah urang-urang nan takutuak!
61002015	Dek karano inyo tu indak namuah ma-ikuik-i jalan nan luruih, mako, inyo tu bi tasasek. Inyo tu ma-ikuik-i jalan nan ditampuah dek Bi-leam anak Beor sa-isuak. Bileam ko niyo sangaik nak mandapekkan pi-tih dari karajonyo nan jahek.
61002016	Tapi, inyo mandapek paringektan nan ka-reh, dek karano karajo jaheknyo tu, kutiko kaladainyo mangecek jo suwa-ro manusia. Mako, nabi tu dipaso un-tuak ma-antikan karajonyo nan indak baka-ilieran tu.
61002017	Guru-guru palasu tu, ibaraik ma-to ayie nan kariang, sarato ibaraik ka-buik nan di-ambuih dek angin limbu-bu. Allah lah manyadiyokan untuak inyo tu, suatu tampaik nan kalam sa-ngaik.
61002018	Inyo tu bi mangatokan kato-kato nan manenggi, sarato indak ba-payidah; napasu nan cabua, dipakai dek inyo tu, untuak manggarubuakkan urang-urang nan baru sajo mu-loi talapeh, dari lingkuangan urang nan iduik sasek.
61002019	Guru-guru palasu tu, bi manjanjikan kamaradekaan ka-bake urang-urang tu, sadangkan inyo tu sandiri dipabudak dek kakobeh-kakobeh nan marusak manusia. Dek karano, jikok urang dikalahkan dek sasuatu, mako, inyo adolah budak da-ri nan mangalahkannyo tu.
61002020	Urang nan tawu jo Tuhan sarato jo Panya-lamaik kito Isa Almasih, lah talapeh dari kuwaso-kuwaso dunia nan ma-ngumuahi manusia. Tapi, jikok ka-mudian inyo tajarek baliak, sainggo dikalahkan dek kuwaso-kuwaso tu, mako, ka-adaan urang tu pado akie-nyo, labiah buruak daripado sabalun-nyo.
61002021	Labiah elok urang-urang nan bakcando itu, indak panah tawu jo ja-lan nan bana nan dari Allah, daripa-do inyo tu lah tawu, tapi, kamudian inyo tu indak namuah ma-ikuik-i, pa-rentah-parentah nan dibarikan dek Allah.
61002022	Apo nan dipabuwek dek inyo tu, mambuktikan kabanaran pa-rumpamoan nan bakcando iko, ”An-jiang ka mamakan baliak, apo nan lah inyo mutahkan, ” atau, ”Babi nan lah dimandikan, ka babaliak ka dalam kubangan.”
61003001	Oih sudaro-sudaro ambo nan am-bo kasiahi! Ikolah surek ambo nan kaduwo kabake angkau. Di da-lam kaduwo buwah surek ko, ambo ba-usawo mambangkikkan pikieran-pikieran nan barasiah dari angkau.
61003002	Ambo ma-anjurkan, supayo angkau bi mangana sagalo kato-kato nan du-lu lah di katokan dek nabi-nabi Allah, sarato mangana parentah dari Tuhan, Rajo Panyalamaik, nan disampaikan kabake angkau malalui rasul-rasul.
61003003	Nan partamu-tamu, angkau mus-ti bi tawu, baraso di maso-maso akie jaman ko, ka bi ado urang-urang nan iduiknyo, dikuwasoi dek awa napa-su inyo sandiri. Inyo tu ka bi manci-meehkan angkau,
61003004	inyo tu ka bi ba-kato bakcando iko, ”Keceknyo Tuhan bajanji ka datang! Kiniko manyo Ba-liau? Bapak-bapak niniak muyang ki-to lah bi maningga, tapi, sagalo sa-suatu bakcando itu juwo lai, samo jo bakcando kutiko dunia ko dijadikan!”
61003005	Inyo tu sangajo indak bi namuah ma-ngaku, baraso sa-isuak Allah manjadi-kan langik jo bumi, jo kalimathullah. Bumi Baliau jadikan dari ayie, sara-to jo ayie;
61003006	sarato jo ayie tu pulo — iyolah ayie nan malimbak gadang — dunia jaman sa-isuak tu dibinasokan.
61003007	Tapi, langik jo bumi nan ado kiniko, dipaliaro dek kalimathullah tu juwo, untuak ka dibinasokan isuak jo api. Kiniko, langik jo bumi dipaliaro ju-wo lai, sampai tibo masonyo urang-urang nan durako di-ukun, sarato jo dibinasokan.
61003008	Tapi, oih sudaro-sudaro ambo, parkaro nan ciyek ko, janlah angkau lupokan: baraso dalam pamandangan Tuhan, nan sa-ari, samo jo bakcando saribu tawun, nan saribu tawun, samo jo bakcando nan sa-ari.
61003009	Tuhan indak talambek doh mambarikan, apo nan lah Baliau janjikan, biyapun ado nan manyangko bakcando itu. Tapi saba-liaknyo, Baliau saba taradok angkau, dek karano, Baliau ma-inginkan su-payo jan ado nan binaso. Tapi, supa-yo kasadonyo urang bi batobaik dari doso-dosonyo.
61003010	Tapi, Ari kadatangan Tuhan tu, tibo ibaraik urang maliang. Di Ari tu, langik ka ilang lanyok jo bunyi gamu-ruah, sarato sagalo sasuatu nan di la-ngik, ka abih punah dek tabaka, nan bumi, sarato jo sagalo nan ado di da-lamnyo, ka ilang lanyok.
61003011	Dek ka-rano, kasadonyo tu ka dirusak bina-sokan jo caro nan baitu, jadi, jikok baitu, baa samustinyo angkau iduik andaknyo? Angkau musti iduik su-ci, sarato iduik sangajo untuak Allah,
61003012	salamo angkau bi manantikan, sa-rato nan niyo nak mampacapek da-tangnyo Ari Allah. Di Ari tu, langik ka abih dek tabaka, nan dek karano ka-angek-annyo, mako, sagalo sasuatu nan ado di langik ka bi jalang.
61003013	Tapi, kito manantikan apo nan lah dijanji-kan dek Allah, iyolah, langik nan ba-ru sarato jo bumi nan baru, di sinan tu lah baru ado ka-adielan.
61003014	Dek karano itu, sudaro-sudaro nan ambo kasiahi, samantaro ang-kau bi manantikan Ari Allah tu, ba-usawolah basungguah-sungguah un-tuak iduik suci, sarato jan bacacek di adok-an Allah. Sarato paliaro-lah ubuangan nan baiak jo Allah.
61003015	Anggauklah kasabaran Tuhan kito tu, sabagai kasampatan nan dibari-kan Baliau kabake angkau, supayo angkau bisa salamaik. Paulus, suda-ro kito nan kito kasiahi, lah mam-buwek surek nan bakcando itu pu-lo kabake angkau. Inyo mambuwek surek tu jo kabijaksanoan nan diba-rikan dek Allah kabake inyo.
61003016	Da-lam kasadonyo sureknyo, Paulus tatauk manulihkan tantang parkaro itu. Batua ado babarapo parkaro nan sulik untuak dipahami dari isi surek-sureknyo tu. Nan bagian itu, diputa baliakkan isinyo dek urang-urang nan indak tawu sabuwah alah juwo, sarato nan indak taguah iman-nyo. Parkaro tu indak ma-erankan, dek karano, bagian-bagian lain da-ri isi Alkitauk, dipabuwek bakcan-do itu pulo dek urang-urang tu. Apo nan dipabuwek dek inyo tu, hanyo ka ma-akibaikkan kabinasoan inyo sandiri.
61003017	Tapi, nan angkau, oih sudaro-sudaro nan ambo kasiahi, lah bi ta-wu tantang parkaro itu. Dek karano itu, ingek-ingeklah, jan sampai ang-kau tabawok-bawok pulo, ka jalan sa-sek urang-urang nan jahek tu, sainggo angkau bi jatuah dari tampaik bapijak nan dagok.
61003018	Andaklah angkau sama-kin marasokan rahmaik Isa Almasih, Tuhan sarato Rajo Panyalamaik ki-to, sarato andaklah angkau samakin bi tawu pulo jo Baliau. Tapujilah Ba-liau, kiniko sarato sampai salamo-la-monyo! Amin! Salam aromaik dari kami, Petrus
62001001	Isi surek ko adolah tantang Ka-limathullah nan mambari iduik, iyolah Kalimathullah nan lah ado ju-wo, sajak dari awa mulonyo. Kami lah mandanga, sarato lah maliyek jo mato kami sandiri. Kami lah ma-liyek Baliau, sarato lah mamacik jo tangan kami.
62001002	Kutiko iduik tu dinya-tokan, kami lah bi maliyeknyo. Itu-lah sabauknyo, mangko kami mam-bari pangakuan tantang parkaro iduik nan kaka. Kami mambaritokan kaba-ke angkau, tantang iduik sajati nan kaka, nan ado samo-samo jo Allah Bapak, sarato nan lah dinyatokan ka-bake kami.
62001003	Apo nan lah kami liyek, sarato nan lah kami danga, itu pulo-lah nan kami baritokan kabake ang-kau, supayo angkau samo-samo jo ka-mi, sato mangalami iduik basatu jo Allah Bapak, sarato jo Anak Baliau Isa Almasih.
62001004	Kami mambuwek surek ko, supayo ati kito sabana-bana basuko-cito.
62001005	Ikolah barito nan lah kami danga dari Anak Baliau, sarato nan kami sampaikan kabake angkau: Allah tu adolah tarang, sarato pado Baliau in-dak ado saketek juwo doh nan kalam.
62001006	Jikok kito bakato, baraso kito iduik basatu jo Baliau, padohal kito iduik jo caro nan kalam, mako kito baduto, bi-ya jo kato-kato atau pun jo pabuatan.
62001007	Tapi, jikok kito iduik dalam tarang, nan bakcando Allah ado di dalam ta-rang, mako kito iduik arek, sarato saiyo sakato sasamo kito, mako, darah Isa Almasih, Anak Baliau, mambara-siahkan kito dari sagalo doso.
62001008	Jikok kito bakato, baraso kito in-dak bi badoso, mako kito manipu diri sandiri; ba-arati Allah indak barado di ati kito.
62001009	Tapi, jikok kito ma-akui do-so-doso kito kabake Allah, mako, Ba-liau ka manapek-i janji Baliau, sara-to mampabuwek apo nan adie. Baliau ka ma-ampuni doso-doso kito, sarato ka mambarasiahkan kito dari sagalo pabuatan kito nan salah.
62001010	Tapi, ji-kok kito bakato, baraso kito indak bi badoso, mako, kito ma-anggauk sa-olah-olah Allah panduto, ba-arati ki-to indak manyimpan kato-kato Allah di ati kito.
62002001	Oih anak-anak ambo! Ambo mambuwek surek ko kabake ka-lian, supayo kalian jan babuwek do-so. Tapi, jikok ado nan babuwek doso, mako, kito mampunyoi surang Pam-bela, iyolah Isa Almasih nan adie tu; Baliau ka mamintakkan untuak kito di adok-an Allah Bapak.
62002002	Jo paran taroan Isa Almasih tu lah, doso-doso ki-to di-ampuni. Sarato indak doh doso-doso kito sajo, tapi, doso kasadonyo umaik manusia iyo pulo.
62002003	Jikok kito patuah kabake paren-tah-parentah Allah, itu tandonyo ba-raso kito tawu jo Allah.
62002004	Urang nan bakato, ”Ambo tawu jo Allah, ” tapi, inyo indak patuah doh kabake paren-tah-parentah Baliau, ba-arati urang tu panduto, nan Allah indak barado di dalam atinyo.
62002005	Tapi, urang nan pa-tuah kabake kato-kato Allah, ba-arati urang tu mangasiahi Allah jo sacaro nan samparono. Itulah tandonyo, ba-raso kito iduik basatu jo Allah.
62002006	Siya urang nan bakato, baraso inyo iduik basatu jo Allah, mako, inyo mus-ti iduik samo jo bakcando iduik Isa Almasih.
62002007	Oih sudaro-sudaro nan ambo ka-siahi! Nan ambo tulihkan ko, indak doh suatu parentah nan baru. Iko pa-rentah lamo nan lah disampaikan ka-bake angkau, sajak angkau muloi bi picayo kabake Isa Almasih; iyolah ba-rito dari Allah nan lah angkau danga sabalunnyo.
62002008	Biyapun baitu, parentah baru pu-lo nan ambo tulihkan dalam surek ko; dek karano, kabanarannyo dapek di-liyek di dalam diri Isa Almasih, sara-to di dalam diri angkau. Dek karano, nan kalam ka samakin ilang lanyok, nan tarang kabanaran lah muloi ba-cahayo.
62002009	Urang nan bakato, baraso inyo ba-rado di nan tarang, tapi, inyo tatauk juwo lai mambanci sasamo manu-sia, ba-arati urang tu, di nan kalam juwo lai tu sampai kiniko.
62002010	Urang nan mangasiahi sasamo manusia, ba-arati iduik di nan tarang, sainggo in-dak ado ciyek juwo doh di dirinyo, nan ka manyabaukkan urang lain ba-buwek doso.
62002011	Tapi, urang nan mam-banci-i sasamo manusia, ba-arati inyo barado di nan kalam. Inyo bajalan di nan kalam, sarato indak tawu, kama inyo ka ka payi, dek karano kakalam-an tu, mambuwek inyo indak bisa ma-liyek.
62002012	Ambo mambuwek surek kabake kalian, oih anak-anak, dek karano do-so kalian lah di-ampuni, dek karano di Isa Almasih.
62002013	Ambo mambuwek surek kabake angkau, oih bapak-ba-pak, dek karano, angkau bi tawu jo Baliau nan lah ado sajak dari samulo. Ambo mambuwek surek kabake ang-kau, oih urang-urang mudo, dek ka-rano, angkau lah bi mangalahkan nan jahek.
62002014	Ambo mambuwek surek kabake kalian, oih anak-anak, dek karano, kalian bi tawu jo Allah Bapak. Am-bo mambuwek surek kabake angkau, oih bapak-bapak, dek karano, ang-kau bi tawu jo Kalimathullah, nan lah ado sajak dari samulo. Ambo mambu-wek surek kabake angkau, oih urang-urang mudo, dek karano, angkau bi kuwaik. Kato-kato Allah ado di dalam ati angkau, nan angkau lah bi manga-lahkan nan jahek.
62002015	Janlah angkau mangasiahi dunia ko, sarato jo apo nan ado di dalamnyo. Jikok angkau mangasiahi dunia, ba-arati angkau indak mangasiahi Allah Bapak.
62002016	Sagalo sasuatu nan ado di dalam dunia ko — itulah nan di-ingin-kan dek tabiyaik manusia nan bado-so, nan diliyek, sudah tu di-inginkan, sarato nan di panggak-panggakkan — kasadonyo tu adolah sagalo parkaro nan indak barasa dari Allah Bapak, tapi dari dunia.
62002017	Dunia sarato jo sa-galo sasuatu nan ado di dalamnyo, nan di-inginkan dek manusia, sadang ka ilang lanyok. Tapi, urang nan ma-ikuik-i ka-inginan Allah, tatauk iduik sampai salamo-lamonyo.
62002018	Oih anak-anak ambo, akie jaman lah dakek! Lah di-agiah tawu kabake kalian sabalunnyo, baraso Musuah Isa Almasih ka datang; nan kiniko alah bi ado banyak urang nan mamusuahi Isa Almasih. Itu tandonyo baraso akie jaman lah dakek.
62002019	Musuah-musuah Isa Almasih tu, adolah urang-urang nan lah bi maninggakan kito, dek ka-rano, inyo tu nan sabananyo, iyo in-dak doh urang-urang kito. Jikok inyo tu urang-urang kito, tantu inyo tu tatauk samo-samo jo kito. Tapi, inyo tu bi payi maninggakan kito, supayo ja-lehlah, baraso indak surang pun juwo doh dari inyo tu, nan sabana-bana ta-masuak kabake kito.
62002020	Tapi, nan kalian lah bi manari-mo Roh Allah nan dicurahkan dek Isa Almasih, sarato itu sabauknyo kalian kasadonyo bi tawu jo ajaran nan ba-na.
62002021	Jadi, ambo mambuwek surek ko kabake kalian, indak doh dek ka-rano kalian indak bi tawu jo ajaran nan bana tu, tapi, malah dek karano kalian lah mangatawu-inyo, nan ka-lian lah bi tawu pulo, baraso indak ado doh nan duto dalam ajaran nan bana tu.
62002022	Nan baduto, adolah urang nan bakato, baraso Isa Almasih indak doh Rajo Panyalamaik nan lah dijanjikan dek Allah. Urang tu adolah Musuah Isa Almasih; inyo indak ma-akui doh Allah Bapak, atau pun Allah Anak.
62002023	Urang nan indak ma-akui Allah Anak, ba-arati indak pulo manarimo Allah Bapak. Urang nan layi ma-akui Allah Anak, ba-arati layi pulo mana-rimo Allah Bapak.
62002024	Dek karano itu, barito nan lah kalian danga, sajak dari kalian mu-lo-mulo picayo, mustilah kalian jago elok-elok di dalam ati. Jikok barito tu kalian paratikan elok-elok, mako, kalian ka tatauk iduik basatu jo Allah Anak, sarato jo Allah Bapak.
62002025	Sarato ikolah nan dijanjikan dek Isa Almasih sandiri kabake kito: iyolah iduik saja-ti nan kaka.
62002026	Ambo buwek surek ko kabake ka-lian, supayo kalian bi tawu, tantang urang-urang nan sadang ba-usawo nak ka mangicuah kalian.
62002027	Tapi, tantang diri kalian sandiri, Isa Alma-sih lah mancurahkan Roh-Nyo kaba-ke kalian. Salamo Roh Baliau tu layi ado di diri kalian, mako, indak para-lu doh urang lain nan ka ma-aja kali-an. Dek karano, Roh Baliau tu nan ka ma-aja kalian tantang sagalo sasuatu; sarato apo nan di-ajakan dek Baliau tu bana, indak doh nan duto. Dek ka-rano itu, andaklah kalian patuah ka-bake apo nan di-ajakan dek Roh tu, sarato andaklah kalian tatauk iduik basatu jo Isa Almasih.
62002028	Jadi, oih anak-anak ambo, ta-tauklah iduik basatu jo Isa Almasih, supayo, isuak pado wakatu Baliau da-tang, kito indak maraso takuik ma-ngadauk Baliau, sarato indak bi ma-andok dek karano malu.
62002029	Kalian lah bi tawu, baraso Isa Almasih iduik ma-nuruik ka-inginan Allah. Dek karano itu, kalian musti bi tawu pulo, baraso satiyok urang nan iduik manuruik ka-inginan Allah, adolah anak Allah.
62003001	Liyeklah, baralah ka dalamnyo kasiah Allah kabake kito, saing-go kito di-akui sabagai anak-anak Baliau. Iyo batua, kito adolah anak-anak Allah. Itulah sabauknyo du-nia nan jahek ko, indak bi tawu jo kito, dek karano, dunia indak bi ta-wu jo Allah.
62003002	Sudaro-sudaro nan am-bo kasiahi! Kito kiniko adolah anak-anak Allah, tapi, ka-adaan kito isuak alun jaleh. Tapi, kito tawu, baraso ji-kok Isa Almasih datang, kito ka bi manjadi bakcando Baliau, dek kara-no, kito ka bi maliyek Baliau, dalam ka-adaan Baliau nan sabananyo.
62003003	Ka-sadonyo urang nan mampunyoi ara-pan nan bakcando iko taradok Isa Almasih, mako, inyo tu ka bi manja-go dirinyo supayo sabana-bana suci, barasiah dari doso, samo jo bakcando Isa Almasih, adolah suci pulo.
62003004	Urang nan babuwek doso, malang-ga paratuaran Allah; dek karano, doso adolah palanggaran taradok paratua-ran Allah.
62003005	Angkau bi tawu, baraso Isa Almasih datang untuak ma-apuih-kan doso-doso manusia, nan angkau bi tawu pulo, baraso indak ado doh doso dalam diri Baliau.
62003006	Kasadonyo urang nan iduik basatu jo Isa Alma-sih, indak lai babuwek doso. Urang nan tatauk babuwek doso, indak pa-nah maliyek Isa Almasih, atau indak panah tawu jo Baliau.
62003007	Oih anak-anak ambo, jan dipadi-yakan siapo pun juwo nan ka manya-sekkan kalian. Urang nan mangara-jokan kahandak Allah, adolah anak Allah, samo jo bakcando Isa Alma-sih adolah Anak Allah.
62003008	Tapi, urang nan taruih manaruih babuwek doso, adolah anak Ubilih, dek karano, Ubi-lih badoso dari sajak samulo. Untuak ikolah Anak Allah datang, iyolah un-tuak mambinasokan sagalo pabuatan Ubilih.
62003009	Urang nan lah manjadi anak Allah, indak lai babuwek doso, dek karano, sipaik Allah sandiri ado di dalam diri-nyo. Dek karano Allah tu Bapak-nyo, mako, inyo indak dapek lai babuwek doso.
62003010	Ikolah besohnyo antaro anak-anak Allah, jo anak-anak Ubilih: Si-ya urang nan indak mangarajokan kahandak Allah, atau indak manga-siahi sudaronyo, inyo indak doh anak Allah.
62003011	Sajak samulo lah disampaikan ba-rito ko kabake angkau: Kito musti sa-mo-samo kasiah mangasiahi.
62003012	Jan-lah kito bakcando Kain, nan manjadi anak Ubilih, nan mambunuah karek-annyo sandiri. Apo sabauknyo Kain mambunuah karek-annyo? Dek kara-no, sagalo parkaro nan inyo karajo-kan jahek, tapi, sagalo parkaro nan dikarajokan karek-annyo elok.
62003013	Dek karano itu, oih sudaro-su-daro ambo, janlah eran, jikok urang-urang dunia ko mambanci-i angkau.
62003014	Kito tawu, baraso kito lah kaluwa dari mauik, sarato lah pindah kaba-ke iduik. Kito tawu itu, dek karano kito mangasiahi sasamo sudaro kito. Urang nan indak mangasiahi, ba-ara-ti inyo, dikuwasoi juwo lai dek ma-uik.
62003015	Urang nan mambanci-i su-daronyo, adolah pambunuah, nan angkau bi tawu, baraso urang pam-bunuah indak mampunyoi iduik saja-ti nan kaka.
62003016	Jo nan bakcando iko-lah kito mangatawui caro mangasiahi sasamo kito: Isa Almasih lah manya-rahkan nyawo-Nyo untuak kito. Dek karano itu, kito pun musti pulo ma-nyarahkan nyawo kito untuak suda-ro-sudaro kito!
62003017	Jikok surang urang nan bakacukuik-an, maliyek sudaro-nyo bakakurangan, tapi, inyo indak namuah doh manolong sudaronyo tu, baa pulo urang tu ka dapek mangato-kan, baraso inyo mangasiahi Allah?
62003018	Oih anak-anak ambo! Janlah kito mangasiahi hanyo di muluik, atau ha-nyo jo kato-kato sajo. Andaklah kito mangasiahi jo kasiah nan sajati, nan dibuktikan jo pabuatan kito.
62003019	Jo caro nan baitu lah kito dapek mangatawui, baraso kito tamasuak anak-anak Allah nan bana, nan ati kito dapek tanang di adok-an Allah.
62003020	Kito tawu, baraso, jikok kito disa-lahkan dek ati kito, nan pangatawuan Allah labiah dalam dari pangatawuan ati kito, nan baraso Baliau tawu saga-lo-galonyo.
62003021	Jadi, oih sudaro-suda-ro ambo nan ambo kasiahi, jikok ati kito indak manyalahkan kito, mako, kito indak takuik mangadauk Allah.
62003022	Baitu pulo, apo nan kito mintak kabake Baliau, kito mandapekkan-nyo, dek karano, kito patuah kabake sagalo parentah Baliau, sarato mam-pabuwek apo nan manyanangkan ati Baliau.
62003023	Nan Baliau parentahkan ka-bake kito iyolah: Kito musti ba-iman kabake Anak-Nyo, iyolah Isa Alma-sih, sarato kito musti samo-samo ma-ngasiahi, bakcando nan lah diparen-tahkan dek Isa Almasih kabake kito.
62003024	Kasadonyo urang nan bi patuah kabake sagalo parentah Allah, iduik basatu jo Allah, sarato Allah basatu jo inyo tu. Nan kito bi tawu, baraso Allah iduik basatu jo kito, dek kara-no Baliau lah mambarikan Roh-Nyo kabake kito.
62004001	Oih sudaro-sudaro nan ambo ka-siahi! Janlah picayo kabake sa-donyo urang nan bi mangaku mam-punyoi Roh Allah, tapi, ujilah dulu inyo tu, untuak mangatawui, apokoh roh nan ado di inyo tu, barasa dari Allah, atau indak. Dek karano, sam-buah nabi palasu lah bakaliyaran ki-an kumari.
62004002	Bakcando ikolah caronyo supayo angkau tawu, apokoh itu Roh Allah, atau indak: Urang nan layi ma-akui, baraso Isa Almasih datang ka dunia sabagai manusia, mako, urang tu mampunyoi Roh nan datang da-ri Allah.
62004003	Tapi, urang nan indak ma-akui tantang parkaro Isa Almasih ko, ba-arati urang tu indak mampunyoi Roh Allah. Urang tu mampunyoi roh dari Musuah Isa Almasih. Angkau lah bi mandanga, baraso roh tu ka da-tang, nan kiniko inyo lah ado di da-lam dunia ko.
62004004	Tapi, oih anak-anak ambo, kali-an adolah miliak Allah. Kalian lah bi mangalahkan nabi-nabi palasu, dek karano, Roh nan ado di kalian, la-biah bakuwaso daripado roh nan ado di urang-urang nan miliak dunia ko.
62004005	Nabi-nabi palasu tu, babicaro tan-tang sagalo parkaro dunia, nan dunia namuah ma-iyokan kecek inyo tu, dek karano inyo tu miliak dunia.
62004006	Tapi, kito adolah anak-anak Allah; urang nan lah tawu jo Allah, namuah ma-iyokan kecek kito. Urang nan indak miliak Allah, indak namuah doh ma-iyokan kecek kito. Baitu lah caronyo kito dapek mampabesohkan, antaro Roh nan mambari ajaran nan bana, sarato jo roh nan manyasekkan.
62004007	Oih sudaro-sudaro nan ambo ka-siahi! Molah kito samo-samo manga-siahi, dek karano, kasiah barasa da-ri Allah. Urang nan layi mangasiahi, adolah anak Allah, ba-arati inyo ta-wu jo Allah.
62004008	Urang nan indak ma-ngasiahi, ba-arati inyo indak tawu jo Allah; dek karano, Allah adolah ka-siah.
62004009	Allah manyatokan baraso Ba-liau mangasiahi kito, jo sacaro ma-utuih Anak-Nyo nan tungga ka dalam dunia, supayo kito mandapekkan iduik nan sajati, malalui Anak-Nyo tu.
62004010	Ikolah nan kasiah: Indak doh kito nan lah mangasiahi Allah, tapi, Allah nan lah mangasiahi kito, sarato ma-utuih Anak-Nyo, supayo malalui Baliau, kito mandapek pangampunan taradok sagalo doso kito.
62004011	Oih sudaro-sudaro nan ambo ka-siahi, jikok Allah lah bakcando itu ba-na mangasiahi kito, mako, kito pun musti kasiah mangasiahi sasamo ki-to.
62004012	Indak ado surang pun juwo doh urang nan lah panah maliyek Allah, tapi, jikok kito samo-samo manga-siahi, ba-arati Allah basatu jo kito, sarato kasiah-Nyo manjadi samparo-no dalam diri kito.
62004013	Dek karano Allah lah mambari-kan Roh-Nyo kabake kito, mako ki-to tawu, baraso kito lah iduik basa-tu jo Allah, sarato Allah iduik basatu jo kito.
62004014	Kami sandiri lah bi mali-yek Anak Allah, sarato kami bi ma-ngabakan baraso Baliau di-utuih dek Allah Bapak, untuak manjadi Rajo Panyalamaik dunia.
62004015	Siya nan layi ma-akui, baraso Isa Almasih tu Anak Allah, ba-arati Allah iduik basatu jo urang tu, nan urang tu pun iduik ba-satu jo Allah.
62004016	Kito sandiri bi tawu, sarato picayo taradok kasiah Allah kabake kito. Allah tu kasiah. Urang nan iduiknyo dikuwasoi dek kasiah, ba-arati urang tu basatu jo Allah, nan Allah basatu jo inyo.
62004017	Kasiah dijadikan sampa-rono dalam diri kito, supayo kito in-dak maraso takuik di Ari Pangadie-lan. Kito ka mampunyoi kabaranian, dek karano, iduik kito di dunia ko, samo jo bakcando iduik Isa Almasih.
62004018	Urang nan marasokan kasiah Allah, indak tawu jo parasaan takuik; dek karano, kasiah nan samparono, ma-ilang lanyokkan sagalo raso takuik. Jadi, nyatolah baraso urang alun da-pek marasokan lamak kasiah Allah jo sacaro samparono, jikok urang tu ta-kuik ma-adok-i Ari Pangadielan.
62004019	Kito mangasiahi, dek karano Allah lah talabiah dulu mangasiahi kito.
62004020	Jikok ado urang bakato, ”Am-bo mangasiahi Allah, ” tapi, inyo in-dak mangasiahi sudaronyo, ba-arati urang tu panduto. Dek karano, urang nan indak mangasiahi sudaronyo nan diliyeknyo, indak ka mungkin doh bi-sa mangasiahi Allah, nan indak dili-yeknyo.
62004021	Dek karano itu, ikolah pa-rentah nan dibarikan dek Isa Almasih kabake kito: Siya urang nan manga-siahi Allah, mako, inyo musti pulo mangasiahi sudaronyo.
62005001	Satiyok urang nan layi picayo, ba-raso Isa Almasih adolah Rajo Pa-nyalamaik nan dijanjikan dek Allah, mako, urang tu adolah anak Allah. Urang nan mangasiahi surang bapak, mangasiahi pulo anak nan barasa da-ri bapak.
62005002	Jo caro ikolah kito tawu, baraso kito mangasiahi anak-anak Allah: Kito mangasiahi Allah, sarato patuah kabake sagalo parentah Ba-liau.
62005003	Dek karano, mangasiahi Allah ba-arati patuah kabake sagalo paren-tah Baliau. Parentah-parentah Baliau indaklah barek doh untuak kito,
62005004	dek karano, satiyok anak Allah bisa mangalahkan dunia nan jahek ko. Nan kito mangalahkan dunia jo iman kito.
62005005	Siyakoh nan bisa mangalahkan du-nia? Hanyolah urang nan picayo, ba-raso Isa Almasih adolah Anak Allah.
62005006	Isa Almasih-lah nan datang ka du-nia jo ayie pamandian-Nyo, sarato jo darah kamatian-Nyo. Baliau datang indak doh hanyo jo ayie sajo, tapi, jo ayie sarato jo darah. Sarato Roh Allah sandiri nan mambari pangakuan, ba-raso itu bana, dek karano, Roh Allah indak panah baduto.
62005007	Sabauk ado ti-go nan mambari pangakuan di dalam sarugo: Allah Bapak, Kalimathullah, sarato jo Roh Allah; nan Katigonyo tu adolah Satu.
62005008	Roh Allah, ayie sarato jo darah — katigo-tigonyo mambari-kan pangakuan nan samo.
62005009	Kito pica-yo kabake pangakuan manusia, tapi, pangakuan Allah labiah kuwaik lai. Sarato itulah pangakuan nan lah di-barikan dek Allah tantang Anak-Nyo.
62005010	Dek karano itu, urang nan picayo kabake Anak Allah, ba-arati lah ma-narimo pangakuan tu di dalam atinyo; tapi, urang nan indak mampicayo-i Allah, lah ma-anggauk sa-olah-olah Allah panduto, dek karano, inyo in-dak picayo taradok apo nan dikato-kan dek Allah tantang Anak Baliau.
62005011	Ikolah pangakuan tu: Allah lah mambarikan kabake kito iduik saja-ti nan kaka, nan Anak Allah adolah tampaik asa iduik tu.
62005012	Urang nan mampunyoi Anak Allah, mampunyoi iduik sajati nan kaka tu; urang nan indak mampunyoi Anak Allah, indak mampunyoi iduik sajati nan kaka tu.
62005013	Ambo mambuwek surek kaba-ke angkau nan picayo kabake Anak Allah, supayo angkau bi tawu, bara-so angkau lah mampunyoi iduik saja-ti nan kaka.
62005014	Nan kito indak takuik mangadauk Allah, dek karano kito ya-kin, Baliau ka mampalakukan dowa kito, jikok kito mamintak sasuatu ka-bake Baliau, nan sasuwai manuruik kahandak Baliau.
62005015	Dek karano kito tawu, baraso Baliau mandangakan ki-to, jikok kito mamintak kabake Ba-liau, mako, kito tawu pulo, baraso Baliau mambarikan kabake kito, apo nan kito mintak kabake Baliau.
62005016	Jikok angkau maliyek salah su-rang sudaro nan sasamo Kristen, mampabuwek doso nan indak ma-akibaikkan inyo ka-ilangan iduik sa-jati nan kaka, mako, andaklah ang-kau badowa kabake Allah; nan Allah ka mambarikan iduik sajati nan ka-ka tu kabake inyo. Iko hanyo tara-dok urang-urang, nan dosonyo indak ma-akibaikkan inyo ka-ilangan iduik sajati nan kaka tu. Tapi, ado doso nan ma-akibaikkan urang ka-ilang-an iduik sajati nan kaka tu. Tantang urang nan bakcando itu, ambo indak bakato baraso angkau musti badowa kabake Allah.
62005017	Kasadonyo pabuatan nan salah adolah doso, tapi, ado doso nan indak ma-akibaikkan urang ka-ilangan iduik sajati nan kaka tu.
62005018	Kito tawu, baraso kasadonyo urang nan lah manjadi anak-anak Allah, indak taruih manaruih doh babuwek doso, dek karano, Anak Allah malinduang-inyo, sarato in-dak sabuwah alah juwo doh nan ka dapek dipabuwek dek si Jahek tara-dok inyo.
62005019	Kito tawu, baraso kito miliak Allah, biyapun kaciyek-annyo dunia ko di bawah kakuwasoan si Jahek.
62005020	Kito tawu, baraso Anak Allah lah datang, sarato lah mambarikan pa-ngaratian kabake kito, supayo kito ta-wu jo Allah nan bana. Kito iduik ba-satu jo Allah nan bana, sarato iduik basatu jo Anak-Nyo Isa Almasih. Iko-lah Allah nan bana, sarato ikolah iduik sajati nan kaka.
62005021	Oih anak-anak ambo, jauahkan-lah diri kalian dari sagalo barhalo!
63001001	Kabake mandeh nan dipiliah dek Allah, sarato kabake anak-anak mandeh. Surek ko dari ambo, pa-mimpin jamaat nan sabana-bana ma-ngasiahi mandeh, sarato jo anak-anak mandeh. Indak doh hanyo ambo sa-jo, tapi, kasadonyo urang nan bi ta-wu jo Allah nan bana, bi mangasiahi angkau pulo.
63001002	Dek karano, Allah ma-natauk di dalam ati kito, sarato ka ta-tauk barado jo kito salamo-lamonyo.
63001003	Mudah-mudahan kito dibari bara-kaik, rahmaik, sarato jo tanang santoso dek Allah Bapak, sarato dek Isa Almasih Anak Bapak. Mudah-mudahan kasa-donyo tu, kito miliak-i jo ati nan tu-luih sarato jo kasiah.
63001004	Ambo sangaik basukocito, dek ma-ngatawui baraso ado anak-anak man-deh nan iduik manuruik ajaran Allah, bakcando nan lah diparentahkan dek Allah Bapak kabake kito.
63001005	Dek karano itu mandeh, ambo sabana mamintak, supayo kito kasadonyo samo-samo mangasiahi. Nan ambo katokan ko in-dak doh suatu parentah nan baru; pa-rentah ko lah dibarikan kabake kito, sajak dari kito mulo-mulo ba-iman.
63001006	Mangasiahi, ba-arati iduik manuruik sagalo parentah Allah. Parentah nan lah angkau danga sajak dari samulo, iyolah, baraso angkau iduik musti jo sacaro kasiah mangasiahi.
63001007	Dek karano, banyak urang-urang nan manyasekkan, nan lah bi baserak kian kamari di dunia ko. Inyo tu adolah urang-urang nan indak ma-akui, bara-so Isa Almasih datang ka dunia sabagai surang manusia. Urang nan samacam itu adolah urang nan manyasekkan, nan inyo adolah Dajal, musuah Isa Almasih.
63001008	Dek karano itu, jago-ilah jan sampai angkau ka-ilangan apo nan lah kami usawokan untuak angkau. Ba-usawolah supayo angkau manarimo pahalo sapanuahnyo dari Allah.
63001009	Urang nan indak bapacik kabake ajaran Isa Almasih, tapi manyim-pang dari apo nan lah di-ajakan dek Isa Almasih tu, ba-arati urang tu indak mampunyoi Allah. Tapi, urang nan la-yi tatauk di dalam ajaran Isa Almasih, ba-arati inyo mampunyoi Allah Bapak atau pun Allah Anak.
63001010	Dek karano itu, jikok ado urang nan tibo kabake ang-kau, sarato mambaritokan ajaran nan indak di-ajakan dek Isa Almasih, ma-ko, janlah ditarimo urang tu di dalam rumah angkau, sarato jan lah mam-bari salam kabake inyo.
63001011	Dek kara-no, urang nan mambari salam kabake urang nan bakcando itu, ba-arati inyo sato pulo samo-samo jo urang tu, da-lam mampabuwek karajo nan jahek.
63001012	Banyak sangaik nan paralu ambo agiah tawu kabake mandeh, sarato jo anak-anak mandeh, tapi, rasonyo labiah elok jan malalui surek. Ambo ma-arok-kan kok dapek datang mangunjuangi, sarato mangecek lansuang kabake man-deh, sarato jo anak-anak mandeh, supa-yo ati kito sabana-bana basukocito.
63001013	Anak-anak dari dunsanak man-deh nan padusi, nan lah dipiliah pu-lo dek Allah, bi bakirin salam untuak mandeh.
64001001	Sudaro Gayus nan ambo ka- siahi! Ambo, pamimpin jamaat, nan sa-bana-bana mangasiahi angkau,
64001002	am-bo badowa, mudah-mudahan angkau siyaik-siyaik sajo, sarato sagalo sasu-atu elok dalam iduik angkau, samo jo bakcando jiwa angkau nan elok-elok sajo.
64001003	Ambo sangaik basuko-cito, kutiko babarapo urang suda-ro kito nan Kristen bi tibo, sarato mancuritokan kabake ambo, bara-lah ka tuluihnyo angkau taradok Allah nan bana, dek karano, nan angkau iyo tatauk iduik manuruik ajaran Allah.
64001004	Indak ado doh nan dapek mambuwek ambo labiah ba-sukocito, salain dari mandanga, ba-raso anak-anak ambo iduik manu-ruik ajaran Allah.
64001005	Oih sudaro ambo! Angkau sa-bana tuluih, dalam pabuatan nan angkau pabuwek untuak sudaro-su-daro nan sasamo Kristen; malahan, urang Kristen nan alun bakatawu-an jo angkau pun, angkau layani.
64001006	Inyo tu lah bi mancuritokan kaba-ke jamaat di tampaik kami, tantang parkaro kasiah angkau. Tolonglah inyo tu, supayo inyo tu dapek ma-naruihkan pajalanannyo, sarato jo caro nan baitu manyanangkan ati Allah,
64001007	dek karano, dalam pajalan-an untuak malayani Isa Almasih, inyo tu indak bi manarimo bantu-an sabuwah alah juwo, dari urang-urang nan indak ba Tuhan Allah.
64001008	Dek karano itu, kito nan urangurang Kristen, musti manolong su-daro-sudaro nan sasamo Kristen nan bakcando itu, supayo kito da-pek sato dalam usawo inyo tu, un-tuak manyebarkan ajaran nan bana nan dari Allah.
64001009	Ambo lah mambuwek surek sa-ketek kabake jamaat, tapi, Diotrefes niyo nak manjadi urang nan taka-muko di dalam jamaat, inyo indak namuah ma-ikuik-i ambo.
64001010	Isuak jikok ambo datang, ambo ka mam-bukakkan sagalo sasuatu nan lah inyo pabuwek, iyolah, tantang sa-galo parkaro nan jahek, sarato jo nan duto, nan inyo katokan tantang diri kami! Tapi, inyo alun puweh jo kasadonyo tu. Pado wakatu suda-ro-sudaro kito nan sasamo Kristen tu, bi tibo, inyo indak namuah doh manarimo sudaro-sudaro nan datang tu. Malahan inyo managah urang-urang nan namuah manarimo su-daro-sudaro kito tu, sarato manyu-ruah urang-urang tu kaluwa dari jamaat!
64001011	Oih sudaro nan ambo kasiahi, janlah ditiru apo nan buruak. Ti-rulah apo nan elok. Urang nan mampabuwek nan elok, adolah miliak Allah. Urang nan mam-pabuwek nan jahek, alun tawu jo Allah.
64001012	Kasadonyo urang bi mamuji De-metrius. Malahan Allah pun mamu-ji inyo. Kami bi mamuji inyo pu-lo, nan angkau bi tawu, baraso apo nan kami sampaikan dapek dipi-cayo-i.
64001013	Banyak sangaik nan paralu, nan ka ambo katokan kabake angkau, ta-pi, ambo raso labiah elok jan malalui surek.
64001014	Ambo ma-arokkan sacapeknyo basuwo jo angkau, nan kito ka mangecek ba-adok-an muko.
64001015	Mudah-mudahan Tuhan mamba-rakaik-i angkau. Sudaro-sudaro angkau nan di tam-paik ambo ko, bi bakirin salam un-tuak angkau. Sampaikan salam ambo kabake satiyok-tiyok sudaro kito.
65001001	Sudaro-sudaro nan lah dipang-gie, sarato nan sangaik dikasiahi dek Allah Bapak, sarato nan dijago untuak Isa Almasih. Sabagai pisuruah Isa Almasih, ambo — Yudas — karek-an dek Yakobus,
65001002	ma-arokkan: Mudah-mudahan Allah mambari bara-kaik, rahmaik, sarato jo tanang santoso nan balimpah ruwah kabake angkau.
65001003	Oih sudaro-sudaro nan ambo ka-siahi! Ambo sabana-bana ba-usawo un-tuak mambuwek surek kabake angkau, tantang parkaro kasalamaiktan nan lah samo-samo kito alami. Tapi, kiniko am-bo maraso digarakkan, untuak manasi-yaik-i angkau malalui surek ko, supayo angkau taruih bajuwang untuak iman, nan lah dibarikan sakali dek Allah un-tuak salamo-lamonyo kabake umaik-Nyo.
65001004	Dek karano, indak tarago kito sadari, ado urang-urang tatantu nan ma-nyalinok masuak ka tangah-tangah kito. Inyo tu urang-urang nan pasiak, nan ma-muta baliakkan barito tantang rahmaik Allah kito, supayo mandapekkan kasam-patan untuak malapehkan awa napasu inyo tu. Nan inyo tu indak manarimo Isa Almasih sabagai Panguwaso Tungga, sa-rato sabagai Tuhan kito. Sajak dari sa-isuak, ukunan untuak inyo tu lah dinu-buwaikkan di Alkitauk.
65001005	Kasadonyo tu angkau lah bi tawu. Tapi, ambo niyo ma-ingekkan angkau, tantang baa Tuhan manyalamaikkan umaik Israel dari nagari Mesir, tapi, kamudian mambinasokan urang-urang nan indak picayo, di antaro inyo tu.
65001006	Kana-i pulolah, malekaik-malekaik nan malampaui bateh-bateh kakuwasoan inyo tu, sainggo bi payi maning-gakan tampaik tingga inyo tu. Allah mampilanggu malekaik-malekaik tu jo rantai nan kaka, di tampaik nan kalam di bawah bumi. Di sinan tu, inyo tu di-kuruang taruih, sampai ukunan dija-tuahkan taradok inyo tu isuak, pado Ari nan luwa biaso tu.
65001007	Kana-i pulolah kota Sodom jo Gomora, sarato jo kota-kota nan di sakuliliangnyo, nan pandu-duaknyo bi mampabuwek pulo sagalo kasalahan, bakcando nan dipabuwek dek malekaik-malekaik tu. Inyo tu bi mampabuwek sagalo parkaro nan ca-bua, sarato nan indak bataratik, saing-go inyo tu di-ajauk jo ukunan api nan kaka, nan dijadikan untuak mampari-ngekkan kasadonyo urang.
65001008	Baitu pulo urang-urang tu nan pa-ngananyo ba-angan-angan, sampai inyo tu bi babuwek doso taradok tu-buah inyo tu sandiri. Inyo tu bi ma-ang-gauk randah kakuwasoan Allah, sarato bi ma-ino sagalo mukaluak nan mulie di sarugo.
65001009	Mikhael sandiri, nan ma-ngapalo-i malekaik-malekaik, indak panah doh mampabuwek nan bakcan-do itu. Pado wakatu inyo batangka jo Ubilih, dalam pasalisiahan tantang siya nan ka mandapekkan mayik Musa, Mi-khael indak barani doh mampasalahkan Ubilih jo kato-kato nan ma-ino. Mikha-el hanyo bakato, ”Tuhan ka mamban-tak angkau!”
65001010	Tapi, jo kato-kato nan ma-ino, urang-urang tu manyarang sa-galo sasuatu nan inyo tu indak bi ma-ngarati. Inyo tu samo jo bakcando bi-natang-binatang nan indak baraka, nan mangatawui sagalo parkaro hanyo jo parasaannyo sajo. Tapi, malah dek saga-lo parkaro tu lah, nan ka ma-akibaikkan inyo tu abih binaso.
65001011	Cilakolah inyo tu, dek karano lah bi ma-ikuik-i jalan nan ditampuah dek Kain. Supayo nak mandapekkan upah, inyo tu bi manja-rumuihkan diri masuak lambah nan sa-sek, samo jo bakcando Bileam. Nan inyo tu pun di binasokan, dek karano man-durako bakcando Korah.
65001012	Pado waka-tu angkau ma-adokan alek makan, ku-renah urang-urang tu mamuwakkan di antaro angkau. Dek karano, inyo tu in-dak malu-malu manyantuang makanan dek kacangok-an, nan hanyo maman-tiangkan diri sandiri. Inyo tu ibaraik awan nan di-ambuih dek ribuik, tapi, indak manurunkan ujan. Inyo tu di-iba-raikkan pulo, nan bak batang nan indak ma-asiekan buwah, biyapun di musin buwah-buwahan; nan bak batang nan lah dibokek ureknyo, sarato lah mati ka sabatang-annyo.
65001013	Samo jo ibaraik om-bak nan manggilo di lauik, nan manim-buakan buwieh, baitu pulo urang-urang tu, bi mambuwiehkan sagalo pabuatan nan mamalukan. Inyo tu adolah ibaraik bintang-bintang nan batualang, nan tampaiknyo lah disadiyokan dek Allah, dalam kalam bakapiciak nan manakuik-kan untuak salamo-lamonyo.
65001014	Henokh, katurunan nan katujuah dari Adam, sa-isuak panah manubu-waikkan tantang parkaro urang-urang tu. Henokh bakato, ”Liyeklah, Tuhan ka datang jo baribu-ribu malekaik-Nyo nan suci,
65001015	untuak ka ma-adieli kasa-donyo urang. Tuhan ka ma-ukun urang-urang nan jahek, dek karano, sagalo pa-buatan inyo tu nan indak bataratik. Nan Baliau ka ma-ukun urang nan badoso, sarato nan durako, dek karano sagalo kato-kato ma-ino nan inyo katokan.”
65001016	Urang-urang tu tatauk sajo bi manggarutok, sarato bi manyalahkan urang lain. Inyo tu iduik manuruik sa-galo ka-inginan inyo nan badoso. Inyo tu bi ma-ota manggadangkan diri san-diri, sarato suko ma-ambiak muko, su-payo mandapek nan ka labo.
65001017	Tapi, oih sudaro-sudaro nan ambo kasiahi, kana-ilah, tantang apo nan du-lu lah dikatokan dek rasul-rasul Tuhan kito Isa Almasih.
65001018	Inyo tu lah bi ma-agiah tawu talabiah dulu kabake ang-kau, baraso manjalang akie jaman, ka bi ado urang-urang nan ka mancimeehkan angkau, iyolah, urang-urang nan iduik manuruik sagalo ka-inginan inyo nan badoso.
65001019	Inyo tu lah urang-urang nan manimbuakan silang sangketo. Inyo tu indak dikuwasoi dek Roh Allah, tapi, di-kuwasoi dek sagalo ka-inginan tabiyaik duniawi.
65001020	Tapi, nan angkau, oih suda-ro-sudaro ambo, bangunlah taruih iduik angkau, badasarkan iman angkau kaba-ke Isa Almasih. Iman angkau tu sangaik suci. Samantaro itu, badowalah jo kuwa-so Roh Allah,
65001021	sarato tatauklah iduik di bawah linduangan kasiah Allah, sala-mo angkau bi manantikan rahmaik Isa Almasih Tuhan kito, nan ka mambarikan kabake angkau iduik sajati nan kaka.
65001022	Taradok urang-urang nan bimbang atinyo, andaklah angkau manyatokan raso ibo.
65001023	Elolah urang kaluwa da-ri dalam api, untuak manyalamaikkan inyo tu. Taradok urang-urang lainnyo, andaklah angkau manyatokan raso ibo, disaratoi parasaan takuik, tapi, banci-ilah pakaian inyo tu, nan lah dikumuahi dek ka-inginan inyo nan badoso.
65001024	Allah nan bisa manjago supayo angkau indak jatuah, sarato nan bisa mambawok angkau ka adok-an kamu-liyaan-Nyo jo sukocito, sarato indak ta-rago bacacek,
65001025	Baliau-lah Allah nan indak babilang, Panyalamaik kito ma-lalui Isa Almasih Tuhan kito. Baliau-lah Allah nan mulie, nan basa, nan baku-waso, sarato nan bawibawa, sajak da-ri jaman sa-isuak sampai kiniko, sarato untuak salamo-lamonyo! Amin!
66001001	Isi kitauk ko adolah, apo nan dinyatokan dek Isa Almasih, tan-tang sagalo kajadian nan ka tajadi. Allah mambaritawukannyo kabake Isa Almasih, supayo Baliau manya-tokannyo kabake pisuruah-pisuruah Allah, apo nan sugiro musti tajadi. Isa Almasih ma-utuih malekaik-Nyo kaba-ke Yahya, pisuruah-Nyo, untuak mam-baritawukan sagalo kajadian tu kaba-ke Yahya.
66001002	Mako, Yahya mancuritokan kasadonyo, apo nan lah inyo liyek tu; sarato bakcando ikolah curitonyo, tan-tang pasan nan dari Allah, nan diku-waikkan dek Isa Almasih malalui pa-ngakuan Baliau.
66001003	Basukocitolah urang nan mambacokan, sarato urang nan mandangakan barito nubuwaik kitauk ko, sarato patuah kabake apo nan tatu-lih di dalamnyo. Dek karano, indak ka lamo lai kasadonyo ko ka tajadi.
66001004	Oih sudaro-sudaro, nan ado di ka-tujuah jamaat, di daerah Asia! Ambo, Yahya, ma-arokkan angkau dibari ba-rakaik, sarato jo tanang santoso nan dari Allah — iyolah Baliau nan ado, nan lah ado, sarato nan ado sataruihnyo — baitu pulo dari katujuah roh, nan ado di adok-an kurisi Allah,
66001005	sarato dari Isa Almasih, sasi nan indak barubah ati. Baliau-lah nan partamu-tamu di-iduikkan baliak dari kamatian, sarato Baliau-lah panguwaso taradok sagalo rajo di muko bumi. Isa Almasih mangasiahi kito, sara-to jo kamatian-Nyo, Baliau lah malapehkan kito dari sagalo doso kito,
66001006	sarato manjadikan kito suatu ban-so nan tasandiri, sabagai imam-imam nan malayani Allah, Bapak Baliau. Isa Almasih tu lah nan basa, sarato nan bakuwaso untuak salamo-lamo-nyo. Amin!
66001007	Liyeklah, Baliau datang dirawok-i dek awan! Kasadonyo urang ka bi ma-liyek Baliau, tamasuak pulo urang-urang nan lah manikam Baliau. Saga-lo banso di muko bumi ka bi maratok dek karano di Baliau. Iyo, lah musti ka bakcando itu! Amin!
66001008	”Aden-lah nan awa, sarato Aden-lah nan akie, ” kecek Tuhan Allah, nan ado, nan lah ado, sarato nan ado sala-mo-lamonyo, Nan Mahakuwaso.
66001009	Ambo Yahya, sudaro angkau nan sanasib jo angkau, dalam kasansa-roan nan di-alami dek satiyok pa-ngikuik Isa Almasih. Kito tabah ma-nangguangkan sansaro sabagai umaik miliak Baliau. Ambo dibuwang ka pu-lau Patmos, dek karano ambo mam-baritokan pasan nan dari Allah, nan dikuwaikkan dek Isa Almasih malalui pangakuan Baliau.
66001010	Pado ari Tuhan, ambo dikuwasoi dek Roh Allah, su-dah tu, ambo mandanga suwaro nan kuwaik nan sakuwaik bunyi tarum-pik nan mangecek di balakang am-bo.
66001011	Suwaro tu bakato, ”Tulihkanlah apo nan angkau liyek, di dalam sabu-wah kitauk, sarato kirinkanlah kitauk tu kabake tujuah jamaat nan di: Efesus, di Smirna, di Pergamus, di Tiati-ra, di Sardis, di Filadelfia, sarato di Laodikia.”
66001012	Ambo ma-engong ka balakang, untuak maliyek siya tu nan mange-cek kabake ambo. Sudah tu, am-bo maliyek tujuah buwah rengkak lampu nan dibuwek dari ameh.
66001013	Di tangah-tangah rengkak-reng-kak lampu tu, tagak surang urang nan kaliyatannyo bakcando manu-sia. Baliau mamakai jubah nan pan-jangnyo sampai di kaki. Di dado Baliau, Baliau mamakai tutuik da-do nan dari ameh.
66001014	Rambuik Ba-liau putiah bakcando bulu domba, nan saputiah kapeh. Mato Baliau banyalo-nyalo bakcando api;
66001015	nan kaki Baliau bakilek, nan bak tim-bago dibaka. Nan suwaro Baliau, nan bak darun ayie gadang tajun.
66001016	Nan tangan suwok Baliau, ma-macikkan tujuah bintang, nan dari muluik Baliau, kaluwa sabilah pa-dang nan tajam, sarato nan bamato duwo. Muko Baliau bacahayo, nan bak matoari di tangah ari badan-tang.
66001017	Kutiko ambo maliyek Ba-liau, ambo tasungkua di adok-an Baliau bakcando urang mati. Ta-pi, Baliau malatakkan tangan suwok Baliau kabake ambo, sambia baka-to, ”Jan takuik! Ambo-lah nan awa, sarato Ambo-lah nan akie.
66001018	Am-bo-lah Nan Iduik! Ambo lah mati, tapi liyeklah, Ambo iduik untuak salamo-lamonyo. Ambo bakuwaso taradok mauik, sarato taradok du-nia urang mati.
66001019	Dek karano itu, tulihkanlah sagalo parkaro nan lah angkau liyek, iyolah, sagalo parka-ro nan ado kiniko, sarato jo sagalo parkaro nan ka tajadi isuak.
66001020	Iko-lah rasiyo dari tujuah bintang, nan angkau liyek di tangan suwok Am-bo, sarato rasiyo dari tujuah reng-kak lampu nan dari ameh tu: Tujuah bintang tu, iyolah, malekaik-male-kaik katujuah jamaat, nan tujuah rengkak lampu tu, adolah katujuah jamaat tu.”
66002001	”Kabake malekaik jamaat di Efesus, tulihkanlah bakcando iko: Ikolah pasan dari Baliau, nan ma-macik katujuah bintang di tangan suwok Baliau, sarato nan bajalan di antaro katujuah rengkak lampu nan dari ameh tu.
66002002	Ambo tawu, apo nan angkau pabuwek: Angkau bi bakarajo kareh, nan angkau bi tabah sangaik. Ambo tawu, baraso angkau indak mambari ati kabake urang nan jahek. Baitu pulo, urang-urang nan mangaku dirinyo rasul, padohal indak, lah angkau uji, sa-rato kadapatan dek angkau, bara-so inyo tu panduto.
66002003	Angkau bi sa-ba, nan angkau lah bi sansaro dek karano di Ambo, nan angkau indak putuih aso.
66002004	Tapi, ikolah nan indak katuju dek Ambo tantang parkaro angkau: Angkau indak lai manga-siahi Ambo bakcando nan samulo.
66002005	Dek karano itu, kana-ilah, baralah ka dalamnyo tampaik angkau jatuah! Batobaiklah dari doso-doso angkau, sarato pabuweklah apo nan angkau pabuwek nan bak samulo. Jikok in-dak, mako, Ambo ka datang kabake angkau, sarato ka ma-ambiak reng-kak lampu angkau tu dari tampaik-nyo.
66002006	Tapi, ado sasuatu nan elok di angkau, iyolah: Angkau mamban-ci-i apo nan dipabuwek dek pangi-kuik-pangikuik Nikolaus, nan Ambo pun jajok pulo.
66002007	Siya nan lai dapek mandanga, an-daklah mamparatikan, apo nan dika-tokan dek Roh Allah kabake jamaat-jamaat! Urang-urang nan manang, ka Ambo ijinkan mamakan buwah batang kayu kahidupan, nan tumbuah di Ta-man Firdaus Allah.”
66002008	”Kabake malekaik jamaat di Smir-na, tulihkanlah bakcando iko: Iko-lah pasan dari Baliau nan indak ba-awa, sarato nan indak ba-akie nan lah mati, sarato nan lah iduik baliak.
66002009	Ambo tawu sagalo kasusahan ang-kau; Ambo tawu angkau bansaik — tapi, nan sabananyo angkau kayo! Ambo tawu, sagalo pitanah nan ditu-duahkan taradok angkau, dek urang-urang nan mangaku dirinyo Yahudi, padohal indak; inyo tu adolah umaik Ubilih!
66002010	Janlah takuik taradok ka-sansaroan, nan indak ka lamo lai mus-ti angkau alami. Ingek-ingeklah, Ubi-lih ka mamasuakkan sabagian dari angkau masuak pinjaro, untuak man-cubo-i angkau. Angkau ka sansaro sa-lamo sapuluah ari. Andaklah angkau indak barubah ati kabake Ambo sam-pai mati, mako, Ambo ka mambari-kan kabake angkau iduik sajati nan kaka, sabagai adiyah kamanangan.
66002011	Siya nan lai dapek mandanga, an-daklah mamparatikan apo nan dika-tokan dek Roh Allah, kabake jama-at-jamaat! Urang-urang nan manang, indak ka manangguangkan sansaro saketek alah juwo doh, dek kamatian nan ka-duwo.”
66002012	”Kabake malekaik jamaat di Per-gamus, tulihkanlah bakcando iko: Ikolah pasan dari Baliau nan ma-macikkan padang tajam, nan bama-to duwo.
66002013	Ambo tawu dima angkau tingga, iyolah di tampaik Ubilih ba-kuwaso. Angkau indak barubah ati kabake Ambo. Malahan kutiko Anti-pas, sasi Ambo nan tuluih ati tu, di-bunuah di adok-an angkau di sarang Ubilih, nan angkau indak ma-engka-ri doh, baraso angkau ba-iman kaba-ke Ambo.
66002014	Tapi, biyapun baitu, ado babarapo parkaro tantang angkau, nan indak katuju dek Ambo: Ado sa-bagian urang di antaro angkau, nan bi ma-ikuik-i apo nan di-ajakan dek Bi-leam. Bileam ma-aja Balak, baa caro manjarumuihkan umaik Israel ka da-lam doso; jo sacaro mambujuak inyo tu mamakan makanan, nan lah di-pasambahkan kabake barhalo, sara-to mangarajokan sagalo parkaro nan cabua.
66002015	Jo caro nan baitu pulo, ado di antaro angkau, urang-urang nan bapacik kabake ajaran pangikuik-pa-ngikuik Nikolaus.
66002016	Dek karano itu, batobaiklah dari sagalo doso angkau! Jikok indak, sabanta lai Ambo ka da-tang kabake angkau, sarato ka mama-rangi urang-urang tu, jo padang nan ado di muluik Ambo.
66002017	Siya nan lai dapek mandanga, an-daklah mamparatikan, apo nan dika-tokan dek Roh Allah, kabake jama-at-jamaat! Urang-urang nan manang, ka Ambo ijinkan makan manna nan ta-andok, nan satiyok-tiyok inyo ka bi manari-mo dari Ambo, sabuwah batu putiah. Di batu tu, tatulih suatu namo nan baru, nan indak dikatawui dek siapo pun juwo, salain dek urang nan ma-narimonyo.”
66002018	”Kabake malekaik jamaat di Tia-tira, tulihkanlah bakcando iko: Ikolah pasan dari Anak Allah, nan mato-Nyo manyalo-nyalo bakcando api, nan kaki-Nyo bakilek nan bak timbago dibaka.
66002019	Ambo tawu ka-sadonyo apo nan angkau pabuwek — Ambo tawu, angkau mangasiahi sa-samo angkau, angkau indak barubah ati, angkau bakarajo, nan angkau ta-bah manangguangkan sansaro. Ambo tawu, kiniko angkau bakarajo labiah banyak daripado nan taralah.
66002020	Ta-pi, iko nan indak katuju dek Ambo tantang parkaro angkau: Angkau ma-agiah ati kabake Izebel, padusi nan mangaku dirinyo suruahan Allah tu. Lah sambuah pisuruah-pisuruah Am-bo nan inyo kicuah, sarato inyo aja babuwek nan cabua, sarato mamakan makanan, nan lah dipasambahkan ka-bake barhalo.
66002021	Alah Ambo barikan kabake inyo, wakatu untuak bato-baik dari doso-dosonyo, tapi, inyo in-dak niyo baranti mampabuwek saga-lo parkaro nan cabua tu.
66002022	Liyeklah! Ambo ka ma-ampehkan inyo sampai sakik di tampaik tidua. Di sinan tu, inyo sarato jo urang-urang nan bajina jo inyo, ka bi manangguangkan san-saro nan barek sangaik. Kasadonyo tu ka Ambo ujuikkan kiniko tapi, indak doh jikok urang-urang tu layi bi baranti, mampabuwek sagalo par-karo nan jahek samo-samo jo inyo.
66002023	Pangikuik-pangikuiknyo ka Ambo cabuik pulo angoknyo, supayo kasa-donyo jamaat bi manyadari, baraso Ambo-lah Baliau nan mangatawui, apo nan ado di ati, atau nan di pikie-ran manusia. Ambo ka mambalehkan kabake angkau surang-surang, saban-diang jo apo nan angkau pabuwek.
66002024	Tapi, angkau nan lain-lainnyo di Tiatira, indak bi ma-ikuik-i ajaran nan jahek tu, sarato indak bi mampa-raja-i alemu-alemu Ubilih. Ambo ba-kato, baraso Ambo indak ka manam-bahkan kabake angkau, baban nan mambarekkan.
66002025	Tapi, sampai pado wakatu Ambo datang isuak, andak-lah angkau tatauk bi ma-ikuik-i, apo nan lah angkau miliak-i.
66002026	-
66002027	Urang-urang nan manang, sarato nan layi ta-ruih mampabuwek nan Ambo inginkan sampai ka akienyo, ka Ambo bari kuwaso, nan samo jo bakcando kuwa-so nan Ambo tarimo dari Bapak Am-bo. Inyo tu ka bi manarimo kakuwa-soan dari Ambo, untuak mamarentahi banso-banso jo tungkek basi, sarato ka marusak binasokan banso-banso tu, bakcando mamacahi pariyuak ta-nah.
66002028	Inyo tu ka bi manarimo Bin-tang Nan Dari Ujuang dari Ambo.
66002029	Siya nan layi dapek mandanga, andaklah mamparatikan, apo nan di-katokan dek Roh Allah kabake jama-at-jamaat!”
66003001	”Kabake malekaik jamaat di Sardis, tulihkanlah nan bakcando iko: Ikolah pasan dari Baliau nan mampunyoi katujuah Roh nan dari Allah, sarato jo katujuah bintang tu. Ambo tawu, apo nan angkau pabu-wek. Angkau dikatokan iduik, pado-hal angkau mati!
66003002	Dek karano itu, ja-golah, sarato pakuwaiklah, apo nan layi ado juwo lai di angkau, sabalun itu mati kasadonyo. Dek karano Am-bo dapati, baraso apo nan angkau pa-buwek, alun ciyek juwo lai nan sam-parono di adok-an Allah.
66003003	Dek karano itu, kana-ilah baliak, apo nan lah di-ajakan kabake angkau dulu, sarato apo nan lah angkau danga. Jalankan-lah itu, sarato bi batobaiklah dari sa-galo doso angkau. Jikok angkau indak jago, Ambo ka datang kabake angkau, ibaraik urang maliang datang; nan angkau indak ka bi tawu doh, pabilo wakatunyo Ambo ka datang.
66003004	Tapi, di antaro angkau nan di Sardis, layi ado juwo lai urang nan bi manjago, supa-yo pakaian inyo tatauk barasiah. Inyo tu ka bajalan samo-samo jo Ambo, jo mamakai pakaian putiah, dek kara-no, inyo tu patuik untuak itu.
66003005	Kaba-ke urang-urang nan manang, ka dikanakkan jubah nan putiah. Namo inyo tu, indak ka Ambo apuih doh dari Ki-tauk Kahidupan. Di adok-an Bapak Ambo, sarato jo malekaik-malekaik Baliau, Ambo ka mangaku, baraso urang-urang tu adolah miliak Ambo.
66003006	Siya nan layi dapek mandanga, an-daklah bi mamparatikan, apo nan di-katokan dek Roh Allah kabake jama-at-jamaat!”
66003007	”Kabake malekaik jamaat di Fi-ladelfia, tulihkanlah nan bakcando iko: Ikolah pasan dari Baliau nan suci, sarato nan bana. Baliau-lah nan ma-macik kunci nan dimiliak-i dek Daud; jikok Baliau nan mambukak, indak surang pun juwo doh nan ka dapek manutuiknyo, sarato jikok Baliau nan manutuik, indak surang pun ju-wo doh nan ka dapek mambukaknyo.
66003008	Ambo tawu, apo nan angkau pabu-wek. Ambo tawu, baraso angkau in-dak sabarapo kuwaik; angkau lah bi ma-ikuik-i ajaran Ambo, sarato indak barubah ati kabake Ambo. Untuak angkau lah Ambo bukakkan sabuwah pintu, nan indak dapek disawok dek siapo pun juwo.
66003009	Liyeklah: Urang-urang nan manjadi umaik Ubilih tu, adolah urang-urang panduto, nan ma-ngaku dirinyo Yahudi, padohal indak, nan inyo tu ka Ambo buwek supayo bi datang sujuik di adok-an angkau. Nan inyo tu ka bi tawu, baraso Am-bo mangasiahi angkau.
66003010	Dek kara-no angkau lah bi ma-ikuik-i parentah Ambo, supayo basitakun, mako, Am-bo pun ka malinduangi angkau dari maso-maso nan sulik, nan ka manim-po dunia ko kaciyek-annyo. Maso nan sulik tu ka tajadi, untuak ka pancu-bo-i kasadonyo umaik mukaluak nan di muko bumi.
66003011	Ambo ka sacapek-nyo datang! Jago-ilah elok-elok apo nan lah angkau miliak-i, supayo jan ado surang pun juwo, nan ka marang-guikkan adiyah kamanangan angkau.
66003012	Urang nan manang, ka Ambo jadi-kan sabagai tunggak di dalam Baithul-mukadis Allah Ambo, nan inyo ka ma-natauk di sinan tu salamo-lamonyo. Namo Allah Ambo, sarato jo namo kota Allah Ambo-- iyolah Yerusalem baru, nan ka turun dari sarugo, dari Allah Ambo-- ka Ambo surekkan di diri urang tu. Baitu pulo, namo Am-bo nan baru, ka Ambo surekkan pu-lo di diri inyo.
66003013	Siya nan layi dapek mandanga, andaklah mamparatikan, apo nan di-katokan dek Roh Allah kabake jama-at-jamaat!”
66003014	”Kabake malekaik jamaat di Lao-dikia, tulihkanlah nan bakcando iko: Ikolah pasan dari Baliau Nan Banamo Amin, Sasi nan indak baru-bah ati, sarato nan bana, tampaik asa sagalo sasuatu nan dijadikan dek Allah.
66003015	Ambo tawu, apo nan angkau pabuwek; Ambo tawu, angkau indak dingin, sarato indak pulo angek. Ba-ralah ka eloknyo, jikok angkau saba-na dingin, atau sabana angek!
66003016	Tapi, nan angkau angek-angek kuku; angek indak, dingin pun indak. Itu sabauk-nyo, mangko angkau ka Ambo mutah-kan kaluwa dari dalam muluik Ambo.
66003017	Angkau bi bakato, ’Kami bi kayo, sarato bakacukuik-an; kami indak ka-kurangan sabuwah alah juwo.’ Tapi, nan angkau indak bi tawu, baralah ka mularaik angkau, sarato baralah ka manyadiahkannyo ka-adaan angkau! Angkau bansaik, buto, sarato batilan-jang.
66003018	Dek karano itu, Ambo manasi-yaik-i angkau, supayo angkau bi mam-bali ameh dari Ambo, iyolah ameh nan tulen, supayo angkau bi manjadi kayo. Bali pulolah pakaian putiah dari Ambo, supayo angkau bapakaian, sarato untuak panyawok-i ka-adaan angkau nan batilanjang, sarato nan mamalu-kan. Sarato bali pulolah ubek, untuak nan ka dibaruikkan di mato angkau, supayo mato angkau dapek maliyek.
66003019	Urang-urang nan Ambo kasiahi, inyo tu lah nan ka Ambo paringekkan, sarato nan ka Ambo cambuik. Dek ka-rano itu, andaklah angkau bi basuma-ngaik, sarato bi batobaiklah dari sa-galo doso angkau.
66003020	Liyeklah! Ambo tagak di muko pintu sambia manokok. Jikok ado urang nan mandanga suwa-ro Ambo, sarato nan mambukakkan pintu, nan Ambo ka masuak manamu-inyo; nan Ambo ka makan samo-samo jo inyo, nan inyo makan samo-samo jo Ambo.
66003021	Urang-urang nan manang, ka Ambo duduakkan di kurisi Ambo, samo-samo jo Ambo, samo jo bakcan-do Ambo sandiri pun lah manang, nan kiniko Ambo lah duduak samo-samo jo Bapak Ambo, di kurisi Baliau.
66003022	Siya nan layi dapek mandanga, andaklah bi mamparatikan, apo nan dikatokan dek Roh Allah kabake ja-maat-jamaat!”
66004001	Sasudah tu, ambo mandapek pangliyatan pulo baliak. Ambo maliyek sabuwah pintu tabukak di sarugo. Kamudian, tadanga pulo ba-liak suwaro, nan pado mulonyo lah mangecek kabake ambo bakcando bu-nyi tarumpik. Suwaro tu bakato, ”Ka-marilah, nayiak lah ka siko. Ambo ka manunjuakkan kabake angkau apo nan ka tajadi isuak.”
66004002	Lansuang am-bo dikuwasoi dek Roh Allah. Sudah tu, ambo maliyek ado sabuwah ku-risi di sarugo, sarato ado Baliau nan duduak di kurisi tu.
66004003	Muko Baliau tu bacahayo, bakcando paramato baidu-ri pandan, sarato jo paramato dalimo. Ado mangindo nan bacolok rono zam-rud, nan malingka di kurisi tu.
66004004	Dalam bantuak lingkaran, di sa-kuliliang kurisi tu, ado pulo duwo puluah ampek buwah kurisi nan la-in. Di sinan tu, duduak duwo puluah ampek urang pamimpin nan bapa-kaian putiah, sarato mamakai mang-kuto nan dari ameh.
66004005	Dari kurisi tu, tapanca cahayo kilek, sarato kaluwa bunyi guruah nan manggaga. Nan di adok-an kurisi tu, ado tujuah buwah suluah nan banyalo; itulah katujuah Roh Allah.
66004006	Ado pulo di adok-an ku-risi tu, sasuatu nan kaliyatannyo bak-cando lauiktan camin, janiah nan sa-janiah-janiahnyo. Di sakuliliang kurisi tu, di satiyok sampiangnyo, ado ampek mukaluak, nan bagian ka muko, sarato jo nan bagian ka balakangnyo, panuah jo mato.
66004007	Mukaluak nan partamu, kali-yatan bakcando singo. Nan kaduwo, bakcando jawi jantan. Nan katigo, mampunyoi muko bakcando muko manusia. Nan ka-ampek, kaliyatan bakcando buruang garudo nan sadang tabang.
66004008	Ka-ampek mukaluak tu, sati-yok-tiyok inyo, mampunyoi anam bu-wah sayok, nan di sakuliliangnyo, sa-rato jo nan di sabalah ka dalamnyo, panuah jo mato. Siang malam, muka-luak-mukaluak tu, indak anti-antinyo mandendangkan pujian, ”Suci, suci, sucilah Tuhan, Allah Nan Mahakuwaso; nan ado, nan lah ado, sarato nan ado salamo-lamonyo.”
66004009	Ka-ampek mukaluak tu, bi man-dendangkan lagu-lagu pujian, sara-to jo aromaik, sarato jo syukur, ka-bake Baliau nan duduak di kurisi tu, iyolah, Baliau nan iduik untuak sala-mo-lamonyo. Nan pado wakatu mu-kaluak-mukaluak tu bi badendang,
66004010	mako, kaduwo puluah ampek pamimpin tu, bi tasungkua di adok-an Baliau nan duduak di kurisi tu, sara-to bi manyambah Baliau nan iduik salamo-lamonyo. Kamudian, inyo tu bi mambaekan mangkuto inyo tu ka adok-an kurisi tu, sarato bi bakato,
66004011	”Oih Tuhan, oih Allah kami! Angkau sajolah nan patuik manarimo pujian, sarato jo aromaik, sarato jo kuwaso. Dek karano, Angkau-lah nan manjadikan sagalo sasuatu, sarato dek kahandak Angkau pulo, sagalo sasuatu tu lah bi ado, sarato lah dijadikan.”
66005001	Kamudian, ambo maliyek sabuwah guluangan kitauk di tangan Baliau nan duduak di kurisi tu. Kitauk tu panuah jo tulisan di baliak batim-banyo, sarato bapatikan jo tujuah bu-wah sege.
66005002	Sudah tu, ambo maliyek surang malekaik nan gagah, nan ba-kato jo suwaro nan kuwaik, ”Siya nan patuik mambukak sege-sege ko, sara-to mambukak kitauk ko?”
66005003	Tapi, bi-ya di sarugo, atau pun di bumi, atau di bawah bumi pun, indak ado surang pun juwo doh urang nan bisa mambu-kak kitauk tu, sarato maliyek ka da-lamnyo.
66005004	Mako, ambo manangih ta-sadu-sadu, dek karano, indak surang pun juwo doh nan patuik mambukak kitauk tu, sarato maliyek ka dalam-nyo.
66005005	Sudah tu, salah surang di an-taro pamimpin-pamimpin tu, bakato kabake ambo, ”Jan manangih! Liyek-lah! Singo dari suku banso Yehuda, katurunan Daud nan mulie, lah ma-nang. Baliau nan bisa mambukak tujuah buwah sege, sarato nan bisa mambukak kitauk tu.”
66005006	Kamudian, ambo maliyek sikua Anak Domba, tagak di tangah-tangah kurisi tu, di kuliliangi dek ka-ampek mukaluak, sarato dek kasado-nyo pamimpin tu. Anak Domba tu, kaliyatannyo bakcando lah sudah ba-dabiah. Inyo mampunyoi tujuah tan-duak, sarato jo tujuah mato: iyolah, tujuah Roh nan dari Allah, nan lah di-utuih ka kaciyek-annyo dunia ko.
66005007	Kamudian, Anak Domba tu bajalan ka muko, untuak ma-ambiak guluang-an kitauk, dari tangan suwok Baliau nan duduak di ateh kurisi.
66005008	Saman-taro Anak Domba tu ma-ambiak gu-luangan kitauk tu, mako, bi tasung-kualah ka-ampek mukaluak, sarato jo kaduwo puluah ampek pamim-pin tu di adok-an Baliau. Satiyok-ti-yok inyo tu, bi mamacikkan kucapi, sarato jo mangkuak ameh nan barisi kumayan, iyolah, dowa-dowa umaik Allah.
66005009	Inyo tu bi mandendangkan sa-buwah lagu nan baru: ”Angkau patuik maambiak kitauk tu, sarato patuik mamacahi sege-segenyo. Dek karano, Angkau lah dibunuah, sarato jo kamatian Angkau tu, manusia dari sagalo suku, dari sagalo bahaso, dari sagalo karajaan, sarato dari sagalo banso, lah Angkau bali untuak Allah.
66005010	Angkau lah manjadikan inyo tu suatu banso nan sangajo untuak imam-imam, supayo inyo tu bi malayani Allah kito, sarato bi mamarentah di muko bumi.”
66005011	Kamudian, ambo maliyek pulo baliak, sarato mandanga suwaro ma-lekaik nan baribu-ribu, sarato nan ba-juta-juta banyaknyo. Inyo tu bi tagak manguliliangi kurisi, sarato jo ka-ampek mukaluak, sarato jo pamimpin-pamimpin tu.
66005012	Nan inyo tu bi baden-dang jo suwaro nan kuwaik, ”Anak Domba nan lah didabiah tu, patuik untuak manarimo kuwaso, sarato jo kakayoan, sarato jo kabijaksanoan, sarato jo kakuatan; Baliau patuik di-aromaik-i, dibasakan, sarato jo dipuji-puji!”
66005013	Sudah tu, ambo mandanga sagalo mukaluak nan di langik, nan di bumi, nan di bawah bumi, sarato jo nan di dalam lauik ---- singkek curito, kasado-nyo umaik mukaluak nan di sakalian alam nangko ---- bi mandendangkan, ”Baliau nan duduak di ateh kurisi, sarato jo Anak Domba tu, adolah nan tapuji, sarato nan ta-aromaik, sarato nan basa, sarato nan bakuwaso untuak salamo-lamonyo ! ”
66005014	Mako, ka-ampek mukaluak tu bi manjawauk, ”Amin!” Nan pamimpin-pamimpin tu pun bi tasungkua, sarato bi manyambah.
66006001	Sasudah tu, ambo maliyek Anak Domba tu mamacahi sege nan partamu, di antaro katujuah sege tu. Sudah tu, ambo mandanga, salah ci-yek di antaro ka-ampek mukaluak tu bakato, ”Molah!” Bunyi suwaronyo tu nan bak bunyi guruah.
66006002	Mako, am-bo maliyek, sudah tu, nampak sikua kudo putiah. Urang nan maracaknyo mamacikkan sabuwah pilatiang pa-nah, nan kabake inyo dibarikan sabu-wah mangkuto. Inyo kaluwa sabagai urang nan manang, nan payi mara-buik kamanangan.
66006003	Kamudian, Anak Domba tu ma-macahi sege nan kaduwo, sarato am-bo mandanga mukaluak nan kaduwo bakato, ”Molah!”
66006004	Sudah tu, kaluwa pulo sikua kudo nan lain. Kudo tu si-rah bulunyo. Urang nan maracaknyo dibari kuwaso, untuak ma-ilang la-nyokkan ka-adaan damai dari muko bumi, supayo manusia bunuah mam-bunuah. Mako, inyo dibari sabilah pa-dang nan gadang.
66006005	Sudah tu, Anak Domba tu mama-cahi sege nan katigo. Nan ambo man-danga mukaluak nan katigo bakato, ”Molah!” Ambo maliyek, mako nam-paklah sikua kudo itam. Urang nan maracaknyo mamacikkan sabuwah timbangan di tangannyo.
66006006	Nan ambo mandanga sasuatu, nan tadanganyo bakcando suwaro nan ba-imbau da-ri tangah-tangah ka-ampek mukaluak tu. Suwaro tu bakato, ”Saliter gandun nan rancak, sa-arago upah karajo sa-ari, sarato tigo liter gandun corak nan lain, sa-arago upah karajo sa-ari pu-lo. Tapi, janlah dirusakkan batang-ba-tang zaitun, sarato jo parak anggur!”
66006007	Kamudian, Anak Domba tu mama-cahi sege nan ka-ampek. Ambo man-danga mukaluak nan ka-ampek baka-to, ”Molah!”
66006008	Ambo maliyek, sudah tu, nampak sikua kudo nan bulunyo kulabu kuniang. Urang nan mara-caknyo banamo si Mauik. Dari bala-kang, inyo di-iriangkan dakek-dakek dek Alam Mauik. Kakuwasoan tara-dok saparampek bumi ko, disarahkan kabake inyo tu, supayo inyo tu da-pek mambunuah malalui paparang-an, malalui maso musin lapa, malalui bala panyakik, sarato malalui sagalo binatang buweh.
66006009	Sasudah tu, Anak Domba tu mama-cahi sege nan kalimo. Mako, ambo ma-liyek di bawah mezbah, ado jiwa-jiwa urang-urang nan mati dibunuah, dek ka-rano inyo tu bi tuluih mambaritokan pa-san nan dari Allah, malalui pangakuan inyo tu.
66006010	Inyo tu bi mamakiak jo suwa-ro nan kuwaik, ”Oih Tuhan Nan Mahaku-waso, nan suci sarato nan bana! Ka bara lamo lai, baru ka Angkau adieli pandu-duak bumi, sarato pabilo ka Angkau ukun urang-urang tu, dek karano inyo tu lah bi mambunuah kami?”
66006011	Satiyok-tiyok inyo tu dibari sa-alai jubah nan putiah. Sudah tu, inyo tu disuruah balapeh panek agak sabanta, sampai lah langkok bilang-an kanti-kanti sapajuwangan jo inyo tu, sarato jo sudaro-sudaro inyo tu, nan ka di-bunuah bakcando inyo tu pulo.
66006012	Sudah tu, ambo maliyek Anak Dom-ba tu mamacahi sege nan ka-anam. Mako tajadilah gampo nan manakuikkan. Mato-ari manjadi itam bakcando kain itam nan kasa, nan bulan manjadi sirah bakcando darah.
66006013	Nan bintang-bintang bi jatuah dari langik ka bumi, nan bak ibaraik bu-wah puraweh mudo, nan bi rareh dari ba-tangnyo, pado wakatu di-oyak dek angin limbubu.
66006014	Langik ma-ilang nan ibaraik karateh diguluang, baitu pulo kasadonyo gunuang, sarato jo pulau, bi barinsuik dari tampaiknyo.
66006015	Sudah tu, rajo-rajo di du-nia, sarato jo sagalo pamimpin, sarato jo sagalo palimo saradadu, sarato jo urang-urang nan kayo, sarato jo urang-urang nan bakuwaso, sarato jo urang-urang nan lain-nyo, biya budak atau pun urang nan ma-radeka, kasadonyo ka bi ma-andok ma-suak guwo-guwo, sarato di salo-salo batu gunuang.
66006016	Kabake gunuang-gunuang, sarato kabake batu-batu karang tu, inyo tu bi mamakiak, ”Bi runtuahlah manimpo kami! Sawok-ilah kami dari pandangan Baliau nan duduak di ateh kurisi, sarato dari bangih Anak Domba tu!
66006017	Dek kara-no, ari nan manakuikkan lah tibo, kiniko Allah sarato jo Anak Domba, malapehkan bangih-Nyo, mako, indak surang pun ju-wo doh nan ka talok batahan di adok-an Baliau-Baliau tu!”
66007001	Sasudah tu, ambo maliyek ampek urang malekaik tagak di ka-ampek pinjuru bumi. Inyo tu bi mana-han ka-ampek angin di bumi, supayo jan ado angin nan barambuih di da-rek, atau di lauik, atau di batang-ba-tang kayu.
66007002	Sudah tu, ambo maliyek surang malekaik nan lain, nan datang dari arah nan ka Ujuang. Inyo mam-bawok sege dari Allah nan iduik. Jo suwaro nan kuwaik, malekaik tu ma-imbau ka-ampek malekaik nan lah mandapek kuwaso dari Allah, untuak mambinasokan darek jo lauik.
66007003	Ma-lekaik tu bakato, ”Jan dibinasokan dulu darek atau pun lauik, atau pun batang-batang kayu, jikok kami alun ma-agiah tando sege, di kaniang sati-yok pisuruah Allah kito.”
66007004	Sudah tu, ambo di-agiah tawu, baraso ado saba-nyak 144 . 000 urang, nan di-agiah tan-do sege dari Allah di kaniang inyo tu. Urang-urang itu di-ambiak dari kadu-wo baleh suku banso Israel;
66007005	dari sa-tiyok suku, 12.000 urang. Iyolah da-ri suku: Yehuda, Ruben, Gad,
66007006	Asyer, Naftali, Manasye,
66007007	Simeon, Lewi, Isakhar,
66007008	Zebulon, Yusuf, sarato jo Benyamin.
66007009	Kamudian, ambo maliyek pulo ba-liak, mako, nampaklah lauiktan manu-sia nan luwa biaso banyaknyo — indak ado surang pun juwo doh urang nan ka bisa ma-etong bara banyaknyo. Urang-urang tu, adolah urang-urang dari sa-tiyok banso, satiyok suku, satiyok ka-rajaan, sarato dari satiyok bahaso. Jo mamakai jubah nan sagalo putiah, sa-rato bi mamacikkan daun-daun palam di tangan, urang-urang nan banyak tu bi tagak ma-adok ka kurisi, sarato ma-adok ka Anak Domba tu.
66007010	Sudah tu, jo suwaro nan kuwaik urang-urang tu bi bakato, ”Kasalamaiktan kito datang-nyo dari Allah kito, nan duduak di ateh kurisi, sarato dari Anak Domba tu!”
66007011	Kasadonyo malekaik bi tagak ma-nguliliangi kurisi, baitu pulo sagalo pa-mimpin, sarato jo ka-ampek mukaluak tu. Malekaik-malekaik tu bi tasungkua di adok-an kurisi, sarato bi manyam-bah Allah.
66007012	Inyo tu bi bakato, ”Amin! Tapujilah Allah kito nan mulie, sarato nan bijaksano. Baliau patuik manari-mo sagalo pujian syukur, sarato jo sa-galo aromaik. Baliau bakuwaso, sarato punyo kakuatan untuak salamo-lamo-nyo! Amin!”
66007013	Salah surang dari pamimpin-pa-mimpin tu, batanyo kabake ambo, ”Urang-urang nan bi bajubah putiah ko, siyakoh inyo ko, sarato dari ma inyo ko bi datang?”
66007014	Ambo manjawauk, ”Ambo indak ta-wu doh ngku. Angku sandiri nan tawu.” Mako, inyo bakato kabake ambo, ”Iko-lah urang-urang nan lah salamaik, sasu-dah malalui maso aniayo nan sangaik barek. Inyo tu lah bi manyasah jubah inyo tu, sarato mambuweknyo manjadi putiah jo darah Anak Domba tu.
66007015	Itu-lah sabauknyo, inyo tu bi tagak di adok-an kurisi Allah, sarato ba-ibadaik ka-bake Baliau siang jo malam di dalam Baithullah. Baliau nan duduak di ateh kurisi tu, ka ado samo-samo jo inyo tu, untuak malinduangi inyo tu.
66007016	Inyo tu indak lai ka bi marasokan paruik litak, atau pun auih; matoari, atau pun angek-nyo paneh, indak lai ka manimpo inyo tu,
66007017	dek karano, Anak Domba nan du-duak di tangah-tangah kurisi tu, nan ka manjadi Panggubalo inyo tu. Baliau ka mambimbiang inyo tu ka mato ayie nan mambari kahidupan. Sarato Allah sandi-ri nan ka ma-apuih ayie mato, dari ma-to inyo tu.”
66008001	Kutiko Anak Domba tu mamacahi sege nan katujuah, sarugo aniang indak badatiak salamo kiro-kiro satangah jam.
66008002	Sudah tu, ambo maliyek katujuah malekaik nan tagak di adok-an Allah, nan inyo tu dibari tujuah buwah tarumpik.
66008003	Mako, tibolah surang malekaik la-in, nan mambawok sabuwah tampaik pambaka sitanggi nan dari ameh, sa-rato tagak di adok-an mezbah. Ka-bake inyo dibarikan kumayan nan banyak sangaik, untuak ka dipasam-bahkannyo, samo-samo jo dowa-do-wa kasadonyo umaik Allah, di ateh mezbah ameh nan talatak di adok-an kurisi tu.
66008004	Samo-samo jo dowa-dowa kasadonyo umaik Allah, asok sitanggi nan sadang manyalo tu, manggabubu nayiak dari tangan malekaik nan ta-gak di adok-an Allah tu.
66008005	Kamudian, malekaik tu ma-ambiak tampaik pam-baka sitanggi tu, sarato ma-isinyo jo api nan dari mezbah, sudah tu, inyo baekan ka bumi. Mako, guruah pun manggaga, nan kilek sabuang-manya-buang, sarato tajadilah gampo.
66008006	Sasudah tu, katujuah malekaik nan mamacikkan tarumpik ciyek su-rang tu, lah basiyauk-siyauk untuak ka ma-ambuih.
66008007	Malekaik nan partamu, ma-am-buih tarumpiknyo, mako, mancoroh-lah ujan es salabek-labeknyo, sarato jo api nan bacampua jo darah, bi ja-tuah ka muko bumi. Mako, sapatigo dari bumi abih tabaka; baitu pulo sa-patigo dari batang-batang kayu, sara-to jo rumpuik nan ma-ijau.
66008008	Sudah tu, malekaik nan kaduwo ma-ambuih tarumpiknyo, mako, nam-paklah sasuatu nan sangaik gadang, nan kaliyatan bakcando gunuang nan manyalo-nyalo dek api, dibae-kan masuak lauik. Mako, sapatigo la-uiktan barubah manjadi darah,
66008009	sarato bi matilah sapatigo dari sagalo mukaluak nan di lauik; sarato abih binasolah sapatigo dari kapa-kapa nan ado.
66008010	Kamudian, malekaik nan kati-go ma-ambuih tarumpiknyo, mako, nampaklah sabuwah bintang nan ga-dang, nan manyalo-nyalo bakcan-do suluah, jatuah dari langik, sarato manimpo sapatigo dari batang-ba-tang ayie, sarato jo mato-mato ayie.
66008011	(Namo bintang tu si ”Payik”.) Ma-ko, sapatigo dari ayie nan ado, man-jadi payik, sarato sambuahlah urang nan bi mati, dek karano bi maminun ayie nan lah payik tu.
66008012	Sudah tu, malekaik nan ka-am-pek ma-ambuih tarumpiknyo. Mako, rusaklah sapatigo dari matoari, sapa-tigo dari bulan, sapatigo dari bintang-bintang, sainggo ilanglah sapatigo da-ri kakuatan cahayonyo. Sapatigo dari ari nan siang, indak tarang lai, baitu pulo, sapatigo dari ari nan malam, ba-tambah kalam.
66008013	Sudah tu, ambo maliyek, mako, ambo mandanga sikua buruang ga-rudo, nan sadang tabang tenggi di udaro, sambia bakato jo suwaro nan kuwaik, ”Cilako! Cilako! Cilakolah kasadonyo urang nan di muko bu-mi, jikok bi mandanga bunyi tarum-pik, nan ka di-ambuih isuak dek kati-go malekaik nan lainnyo tu!”
66009001	Sudah tu, malekaik nan kalimo ma-ambuih tarumpiknyo, nan ambo maliyek sabuwah bintang jatuah dari langik ka muko bumi. Bintang tu dibari kunci jurang mauik.
66009002	Kamudi-an, bintang tu mambukak jurang ma-uik tu, mako, kaluwalah asok dari da-lamnyo, bakcando asok dari tungku nan gadang. Matoari sarato jo awang-awang, manjadi kalam dek asok nan dari jurang mauik tu.
66009003	Sudah tu, da-ri dalam asok tu kaluwalah bilalangbilalang nan turun ka bumi. Bilalang-bilalang tu dibari kuwaso nan samo, bakcando kuwaso nan dibarikan ka-bake kalo.
66009004	Inyo tu indak dibuliahkan doh marusak rumpuik, atau batang-batang kayu, atau tinaman-tinamam lainnyo. Inyo tu hanyo buliah mang-gigik, urang-urang nan di kaniangnyo indak ado tando sege nan dari Allah.
66009005	Bilalang-bilalang tu, indak dibuliah-kan doh mambunuah urang-urang tu, tapi, hanyo ma-ajauk urang-urang tu sajo salamo limo bulan. Raso sakik di-gigik dek bilalang-bilalang tu, samo jo bakcando raso sakik dipantak dek kalo.
66009006	Salamo limo bulan tu, urang-urang tu ba-usawo supayo nak mati, tapi, inyo tu indak bisa doh mati; inyo tu niyo nak bi mati, tapi, mauik jauah dari inyo tu.
66009007	Bantuak bilalang tu, bakcando ku-do nan siyauk untuak ka baparang. Di kapalo inyo tu, ado sasuatu nan kali-yatannyo bakcando mangkuto ameh. Roman muko inyo tu, bakcando ro-man muko manusia.
66009008	Rambuik inyo tu, bakcando rambuik padusi, nan gi-gi inyo tu, bakcando gigi singo.
66009009	Nan dado inyo tu, batutuik jo sasuatu nan ampia sarupo jo baju basi saradadu. Bunyi sayok inyo tu, bakcando bunyi sarombongan gadang bendi parang, nan sadang balari manuju paparang-an.
66009010	Inyo tu mampunyoi ikua, sarato jo sangek bakcando sangek kalo. Nan di dalam ikua inyo tu lah, ado kaku-atan inyo tu untuak manyangek, sara-to untuak ma-ajauk manusia salamo limo bulan.
66009011	Inyo tu mampunyoi ra-jo, nan mamarentahi inyo tu, nan rajo tu, iyolah, malekaik nan batangguang jawauk taradok jurang mauik. Dalam bahaso Ibrani, namonyo iyolah Aba-don; nan dalam bahaso Yunani Apo-lion, (nan aratinyo adolah ”Pambina-so").
66009012	Cilako nan partamu, lah salasai. Sasudah tu, ado duwo lai cilako, nan lah musti ka datang.
66009013	Kamudian, malekaik nan ka-anam ma-ambuih tarumpiknyo. Ma-ko, ambo mandanga suwaro, nan da-tang dari ka-ampek suduik mezbah ameh, nan talatak di adok-an Allah.
66009014	Suwaro tu bakato kabake male-kaik nan ka-anam tu, ”Lapehkanlah ka-ampek malekaik nan takabek di Sungai Efrat tu!”
66009015	Mako, ka-ampek malekaik tu pun dilapehkan. Inyo tu lah disiyaukkan sangajo untuak jam, untuak ari, untuak bulan sarato jo un-tuak tawun tu, untuak nan ka mam-bunuah sapatigo dari kasadonyo umaik manusia.
66009016	Ambo di-agiah ta-wu, baraso kasadonyo pasukan baku-do tu, ado sabanyak duwo ratuih ju-ta.
66009017	Nan dalam pangliyatan, ambo maliyek kasadonyo kudo tu, sarato jo urang-urang nan maracaknyo. Urang-urang nan maracaknyo tu, mamakai baju basi sirah nyalo, sarato jo kula-bu lauik, bakcando colok rono batu nilam, sarato jo kuniang balerang. Ka-palo kudo tu bakcando kapalo singo, nan dari muncuangnyo kaluwa api, asok, sarato jo balerang.
66009018	Sapatigo dari umaik manusia abih bi mati, dek bala bancano nan tigo tu; iyolah api, asok, sarato jo balerang nan kaluwa dari muncuang kasadonyo kudo tu.
66009019	Kakuatan kasadonyo kudo tu, ado di muncuangnyo, sarato jo di ikua-nyo. Ikuanyo bakcando ula nan ba-kapalo. Jo ikuanyo tu, kasadonyo ku-do tu ma-ajauk manusia.
66009020	Tapi, umaik manusia nan indak bi mati dek sagalo bala bancano tu, indak pulo doh bi batobaik dari pa-buatan tangan inyo tu. Inyo tu indak bi baranti doh manyambah setan, sa-rato jo barhalo-barhalo, nan dibuwek dari ameh, perak, timbago, batu, sa-rato jo kayu, nan kasadonyo tu, indak dapek doh maliyek, atau man-danga, atau pun bajalan.
66009021	Inyo tu indak pulo doh bi ma-antikan saga-lo pabuatan inyo nan jahek, iyolah, mambunuah urang, alemu capak-ca-pak baruak, mampabuwek nan cabua, sarato jo mancilok.
66010001	Sudah tu, ambo maliyek su-rang malekaik lain nan ku-waik, nan turun dari sarugo. Inyo disalubuangi dek awan, sarato dek sabuwah mangindo, nan malingka di kapalonyo. Mukonyo bacahayo bak-cando matoari, nan kakinyo bakcan-do tunggak api.
66010002	Di tangannyo, ado sabuwah guluangan kitauk ketek, nan tabukak. Kakinyo nan suwok bajajak di lauik, nan kakinyo nan kida bajajak di darek.
66010003	Sudah tu, inyo ma-ariak jo suwaro nan kuwaik, bakcando singo marauang. Sasudah malekaik tu ma-ariak, katujuah guruah bi manjawauk jo suwaro nan manggamuruah.
66010004	Sa-sudah katujuah guruah tu salasai ba-suwaro, ambo niyo nak ka mancataik-nyo, tapi, ambo mandanga suwaro dari sarugo bakato, ”Rasiyokanlah, apo nan dikatokan dek katujuah gu-ruah tu; jan dicataik pulo!”
66010005	Kamudian, malekaik nan ambo li-yek bajajak di lauik sarato jo di da-rek tu, ma-angkek tangan suwoknyo ka langik.
66010006	Inyo basumpah karano dek namo Allah nan iduik salamo-la-monyo, nan manjadikan langik, bumi jo lauik, sarato jo sagalo sasuatu nan ado di dalamnyo. Malekaik tu baka-to, ”Wakatunyo indak lai ka dipalam-bek!
66010007	Tapi, jikok malekaik nan katu-juah ma-ambuih tarumpiknyo, mako, Allah ka ma-ujuikkan rancana rasiyo Baliau, bakcando nan lah Baliau bari-tokan kabake pisuruah-pisuruah-Nyo, iyolah kasadonyo nabi-nabi.”
66010008	Kamudian, suwaro nan lah ambo danga da-ri sarugo tu, mangecek pulo baliak ka-bake ambo. Baliau bakato, ”Payilah ambiak, guluangan kitauk nan tabu-kak di tangan malekaik nan bajajak di lauik, sarato nan bajajak di darek tu.”
66010009	Mako, ambo pun payi kabake ma-lekaik tu, sarato mamintak, supayo inyo mambarikan guluangan kitauk tu kabake ambo. Inyo bakato, ”Am-biaklah, sarato makanlah ko. Inyo ka mambuwek paruik angkau taraso payik, tapi, di dalam muluik angkau inyo manih bakcando tangguli.”
66010010	Mako, ambo ma-ambiak guluang-an kitauk tu dari tangan malekaik tu, sudah tu, ambo makan. Di dalam mu-luik rasonyo bakcando tangguli, tapi, sasudah ambo lulua, tibo di dalam pa-ruik manjadi payik.
66010011	Kamudian, am-bo diparentahkan, ”Lewakanlah saka-li lai barito nan dari Allah, tantang sagalo banso, sagalo karajaan, sagalo bahaso, sarato tantang sagalo rajo.”
66011001	Sasudah tu, ambo dibari sakarek kayu, nan ampia sarupo jo sabuwah tungkek pa-ukua, sudah tu, ambo diparentahkan, ”Payilah ukua Baithullah, sarato jo mezbah. Etonglah bara banyak urang nan ba-ibadaik di dalamnyo.
66011002	Tapi, janlah di-ukua ala-man nan di sabalah luwa Baithullah tu, dek karano, bagian nan itu lah disarah-kan kabake urang-urang nan indak ta-wu jo Tuhan. Urang-urang tu ka mala-nyau-lanyau kota nan suci tu, salamo ampek puluah duwo bulan.
66011003	Ambo ka ma-utuih duwo urang sasi Ambo, nan mamakai pakaian tando basadiah ati, nan inyo tu ka bi mangabakan barito nan dari Allah, salamo 1260 ari.”
66011004	Duwo sasi tu, adolah duwo batang zaitun, sarato jo duwo buwah rengkak lampu, nan talatak di adok-an Tuhan sakalian alam.
66011005	Jikok urang mancubo mampabuwek sasuatu nan indak elok taradok inyo tu, mako, da-ri muluik inyo tu kaluwalah api nan ka mambinasokan musuah-musuah inyo tu. Jo caro nan baitu, kasado-nyo urang nan andak ka ma-aniayo inyo tu, ka bi mati.
66011006	Inyo tu mam-punyoi kuwaso untuak manutuik la-ngik, supayo ujan indak turun, sala-mo inyo tu bi mangabakan barito nan dari Allah. Inyo tu mampunyoi kuwa-so pulo taradok kasadonyo mato ayie, untuak ma-ubah ayie manjadi darah. Nan inyo tu mampunyoi kuwaso pu-lo, untuak manimpokan ka muko bu-mi sagalo rupo bala bancano, pabilo sajo nan katuju dek inyo tu.
66011007	Sasudah inyo tu salasai mangaba-kan barito inyo tu, mako, binatang nan kaluwa dari jurang mauik, ka malawan inyo tu. Binatang tu ka mangalahkan inyo, sarato ka mambunuah inyo tu.
66011008	Nan mayik inyo tu, ka tagalimpang di labuah di kota gadang, di tampaik Tuhan inyo tu disalibkan. Namo kiya-san kota tu, iyolah Sodom, atau Mesir.
66011009	Urang-urang dari kasadonyo karaja-an, dari sagalo suku, dari sagalo baha-so, sarato dari sagalo banso, ka bi mali-yek mayik inyo tu salamo tigo satangah ari, sarato indak mambuliahkan mayik-mayik tu di kubuakan.
66011010	panduduak bumi ka bi bagadang ati dek kamatian kaduwo urang sasi tu. Inyo tu ka bi ma-rayokannyo, sarato ka kirin bakirin adi-yah, dek karano di kaduwo urang nabi tu, lah banyak mandatangkan ajauk ka-bake sadonyo urang nan di muko bumi.
66011011	Sasudah tigo satangah ari, datanglah angok untuak iduik dari Allah, sara-to masuak baliak ka dalam diri kadu-wo urang nabi tu. Inyo tu pun bi tagak baliak, sainggo kasadonyo urang nan bi maliyek inyo tu, bi mati katakuikan.
66011012	Kamudian, kaduwo urang nabi tu, mandanga suwaro nan kuwaik, nan ma-imbau inyo tu dari sarugo, ”Nayiak-lah kamari!” Mako, di adok-an urang-urang nan bi mamusuahi-nyo tu, inyo tu pun bi nayiak ka sarugo, disalu-buangi dek awan.
66011013	Mako, pado wa-katu itu, tajadilah gampo nan sangaik manakuikkan. Saparsapuluah bagian dari kota tu cayie, sarato tujuah ribu urang bi mati dek karano di gampo tu. Urang-urang nan lainnyo, bi mati kata-kuik-an, mako, inyo tu bi mamuji kaba-saran Allah nan di sarugo.
66011014	Cilako nan kaduwo lah talampau. Tapi, liyeklah! Cilako nan katigo, sa-banta lai ka datang ma-iriang.
66011015	Sudah tu, malekaik nan katujuah ma-ambuih tarumpiknyo, mako, ta-dangalah suwaro-suwaro nan sangaik kuwaik di sarugo, nan bakato, ”Kaku-wasoan untuak mamarentahi dunia, kiniko talatak di tangan Tuhan kito, sarato Rajo Panyalamaik nan dijanji-kan-Nyo. Baliau ka mamarentah un-tuak salamo-lamonyo!”
66011016	Mako, ka-duwo puluah ampek pamimpin nan bi duduak di kurisi di adok-an Allah, bi tasungkua, sarato bi manyambah Allah.
66011017	Inyo tu bi bakato, ”Tuhan, Allah nan Mahakuwaso, nan ado, sarato nan lah ado! Kami basyukur kabake Angkau, dek karano Angkau lah mamakai kuwaso Angkau nan kuwaik, sarato lah muloi mamarentah!
66011018	Urang-urang nan indak tawu jo Tuhan, bi bangih, dek karano, lah tibo wakatunyo Angkau malapehkan bangih Angkau, sarato lah tibo pulo masonyo Angkau ka ma-adieli urang-urang nan mati. Kiniko lah wakatunyo, untuak mambari pahalo kabake pisuruah-pisuruah Angkau, nabi-nabi, sarato kabake sadonyo umaik Angkau, iyolah, kasadonyo urang nan bi ba-ibadaik kabake Angkau, nan gadang, atau pun nan ketek. Kiniko lah wakatunyo, untuak mambinasokan urang-urang nan mambinasokan bumi!”
66011019	Mako, tabukaklah Baithullah nan di sarugo, sarato kaliyatanlah Peti Pa-janjian nan di dalamnyo. Kamudian, tajadilah kilek nan sabuang manya-buang, sarato jo suwaro guruah nan manggamuruah, sarato jo nan mang-gaga, sarato jo gampo, sarato jo ujan es nan labek.
66012001	Sudah tu, nampaklah di la-ngik sasuatu nan ganjie, sa-rato nan luwa biaso. Surang padusi nan mamakai matoari sabagai pakai-annyo, sadang tagak di ateh bulan. Di kapalonyo, tatonggok sabuwah mangkuto, dari duwo baleh buwah bintang.
66012002	Urang padusi tu sadang manganduang, nan dek karano lah ti-bo wakatunyo ka malayiekan, mako, inyo mamakiak kasakik-an.
66012003	Sudah tu, kaliyatan pulo di langik sasuatu nan ganjie. Ado sikua nago sirah nan gadang sangaik, nan mam-punyoi tujuah buwah kapalo, sarato jo sapuluah buwah tanduak. Di sa-tiyok kapalonyo, mamakai sabuwah mangkuto.
66012004	Jo ikuanyo, inyo ma-elo sapatigo dari bintang-bintang nan di langik, sarato inyo baekan ka mu-ko bumi. Nago tu tagak di adok-an urang padusi nan andak ka malayie-kan tu, jo mukasuik nak ka malulua anak urang padusi tu, baitu anaknyo layie.
66012005	Sudah tu, urang padusi tu ma-layiekan surang anak laki-laki, nan ka mamarentahi sagalo banso jo tung-kek basi. Tapi, anak tu dirabuik dari urang padusi tu, kamudian, dibawok kabake Allah, sarato ka-adok-an kuri-si Baliau.
66012006	Mako, urang padusi tu lari ka padang gurun, ka tampaik nan lah disadiyokan dek Allah untuak inyo. Di tampaik tu, inyo ka dipaliaro sala-mo, 1260 ari.
66012007	Kamudian, tajadi paparangan di sarugo. Mikhael samo-samo jo ma-lekaik-malekaiknyo, baparang mala-wan nago tu. Nan nago tu pun, diban-tu pulo dek malekaik-malekaiknyo malawan Mikhael.
66012008	Tapi, nago tu di-kalahkan. Inyo sarato jo malekaik-malekaiknyo, indak dibuliahkan lai tingga di sarugo.
66012009	Nago nan gadang tu dibuwang ka luwa! Inyolah si ula tuwo tu, nan dinamokan Ubilih, atau setan, nan manyasekkan urang di ka-ciyek-annyo dunia. Inyo dibuwang ka muko bumi samo-samo jo sagalo ma-lekaiknyo.
66012010	Sudah tu, ambo mandanga suwa-ro nan kuwaik di sarugo, sarato nan bakato, ”Kinikolah wakatunyo Allah manyalamaikkan umaik-Nyo! Kini-ko Allah manyatokan kuwaso-Nyo sabagai Rajo! Kiniko, Rajo Panyala-maik nan dijanjikan tu, manyatokan kakuwasoan-Nyo pulo! Dek karano, nan manuduah sudaro-sudaro kito di adok-an Allah siang jo malam, lah di-kaluwakan dari sarugo.
66012011	Sudaro-sudaro kito, lah mangalahkan inyo jo darah Anak Domba tu, sarato jo bari-to nan bana nan dari Allah, nan dika-bakan dek sudaro kito tu. Sudaro kito rilah mangarobankan nyawonyo sam-pai mati.
66012012	Dek karano itu, andaklah sarugo, sarato jo kasadonyo nan ting-ga di dalamnyo, bi basukocito! Tapi, cilakolah bumi sarato jo lauik, dek ka-rano, Ubilih lah turun kabake angkau, jo bangihnyo nan manggalagak, dek karano, inyo tawu baraso wakatunyo tingga saketek nyo lai.”
66012013	pado wakatu nago tu manyada-ri, baraso inyo lah dibuwang ka bu-mi, mako, inyo mangaja urang padu-si nan lah malayiekan anak laki-laki tu.
66012014	Tapi, urang padusi tu dibari du-wo buwah sayok buruang garudo nan gadang, supayo inyo dapek tabang ka tampaiknyo di padang gurun, di tam-paik tu inyo ka dipaliaro salamo ti-go satangah tawun, sarato ta-inda dari sarangan nago tu.
66012015	Mako, na-go tu manyambuakan ayie nan saga-dang batang ayie dari muncuangnyo, ka arah urang padusi tu, untuak ka pa-anyuikkannyo.
66012016	Tapi, bumi ma-nolong urang padusi tu; bumi mam-bukakkan muncuangnyo, sarato ma-lulua ayie nan kaluwa dari muncuang nago tu.
66012017	Mako, nago tu jadi bangih sangaik kabake urang padusi tu, sa-inggo inyo payi manyarang katu-runan nan lain dari urang padusi tu, iyolah kasadonyo urang nan mama-tuahi sagalo parentah Allah, sarato nan mambari pangakuan tantang Isa Almasih, sarato jo kuwaso Baliau.
66012018	Sudah tu, nago tu tagak di tapi lauik.
66013001	Kamudian, ambo maliyek si-kua binatang nan kaluwa dari dalam lauik. Inyo mampunyoi sapu-luah buwah tanduak, sarato jo tujuah buwah kapalo. Di satiyok tanduak-nyo, ado sabuwah mangkuto, sarato di satiyok kapalonyo, tatulih sabuwah namo nan ma-ino taradok Allah.
66013002	Bi-natang nan ambo liyek tu, bantuak-nyo bakcando arimau kumbang, nan kakinyo bakcando kaki biruwang, nan muncuangnyo bakcando mun-cuang singo. Sudah tu, nago tu mam-barikan kakuatan inyo sandiri kabake binatang tu, baitu pulo kurisinyo, sa-rato jo kakuwasoannyo nan gadang.
66013003	Salah ciyek di antaro katujuah kapa-lo dari binatang tu, kaliyatannyo bak-cando luko nan sangaik parah, tapi, luko tu lah cegak. Kaciyek-annyo bu-mi, bi ma-ikuik-i binatang tu jo para-saan nan ma-erankan.
66013004	Urang-urang tu bi manyambah nago tu, dek kara-no, nago tu lah mambarikan kaku-wasoannyo kabake binatang tu. Nan urang-urang tu bi manyambah bina-tang tu pulo. Inyo tu bi bakato, ”In-dak ado doh nan samo jo binatang ko! Indak ado doh nan ka talok baparang malawan inyo!”
66013005	Binatang tu dipabuliahkan mangu-caukkan sagalo parkaro nan sangaik angkuah, sarato nan ma-ino Allah. Inyo dibuliahkan mamarentah sala-mo ampek puluah duwo bulan.
66013006	Ma-ko, muloilah inyo ma-ino Allah, sa-rato ma-ino namo Allah. Baitu pulo, tampaik kadiaman Allah, sarato jo ka-sadonyo nan tingga di sarugo pun, di-inonyo pulo.
66013007	Inyo dibuliahkan pulo malawan umaik Allah, sarato jo ma-ngalahkannyo. Baitu pulo, kakuwaso-an taradok sagalo suku, sagalo kara-jaan, sagalo bahaso, sarato jo sagalo banso, dibarikan kabake inyo.
66013008	Bina-tang tu, ka disambah dek kasadonyo urang nan iduik di muko bumi, nan indak manyambah, hanyolah urang-urang nan namonyo lah tacataik, sa-jak sabalun dunia dijadikan, di dalam Kitauk Kahidupan miliak Anak Dom-ba nan lah didabiah.
66013009	Dek karano itu, jikok angkau la-yi bi mandanga, dangalah barito ko:
66013010	”Urang nan lah ditantukan untuak ka ditawan, lah musti ka ditawan. Urang nan lah ditantukan untuak ka dibunuah jo padang, lah musti ka di-bunuah jo padang. Itulah sabauknyo, nan umaik Allah musti bi tabah, sara-to indak bi barubah ati.”
66013011	Sudah tu, ambo maliyek sikua bi-natang lain, nan kaluwa dari dalam bumi. Inyo mampunyoi duwo buwah tanduak, bakcando tanduak anak domba. Suwaronyo, bakcando suwa-ro nago.
66013012	Di adok-an binatang nan partamu tu, inyo mampagunokan ka-kuwasoan nan gadang, nan inyo da-pekkan dari binatang tu pulo. Kaci-yek-annyo bumi, sarato jo kasadonyo nan tingga di muko bumi, dipaso-nyo manyambah binatang nan parta-mu tu, nan luko parahnyo lah cegak.
66013013	Binatang nan kaduwo tu, mambu-wek sagalo ka-ajaiban nan luwa bi-aso. Di adok-an kasadonyo urang, inyo mambuwek api turun dari langik ka bumi.
66013014	Kasadonyo urang nan iduik di muko bumi, dikicuahnyo jo sagalo ka-ajaiban nan buliah dipabuweknyo di adok-an binatang nan partamu tu. Ka-sadonyo urang-urang tu, disuruahnyo mambuwek sabuwah patuang, untuak ma-aromaik-i binatang nan lah dilukoi dek padang, tapi tatauk juwo iduik.
66013015	Binatang nan kaduwo tu, dibuliah-kan mambari nyawo kabake patuang tu, sainggo patuang tu dapek mange-cek, sarato jo mambunuah kasadonyo urang nan indak namuah manyambah inyo.
66013016	Kasadonyo urang, gadang jo ketek, kayo jo bansaik, budak sarato jo urang maradeka, dipaso dek binatang tu, untuak manarimo tando di tangan suwok, satiyok urang-urang tu, atau di kaniang inyo tu.
66013017	Indak surang juwo doh urang nan dapek mambali, atau manjuwa sasuatu, jikok inyo indak mampunyoi tando tu, iyolah namo bi-natang tu sandiri, atau angko nan ma-nyatokan namonyo tu.
66013018	Kutiko itu paralu ado kabijaksa-noan. Urang nan bijaksano, dapek ma-etong arati dari angko binatang tu, dek karano, angko tu adolah namo surang manusia. Angkonyo iyolah 666 .
66014001	Kamudian, ambo maliyek, mako nampak Anak Domba tu tagak di ateh Bukik Sion. Samo-samo jo Baliau, ado 144 . 000 urang, nan di satiyok kaniang inyo surang-surang, tatulih namo Baliau, sarato jo namo Bapak Baliau.
66014002	Sudah tu, ambo mandanga suwaro mandarun dari la-ngik, bakcando bunyi ayie gadang ta-jun, sarato bakcando gamuruah gu-ruah nan manakuikkan. Suwaro tu tadanga bakcando suwaro musik, da-ri urang-urang nan bamain kucapi, nan sadang bi mamainkan kucapinyo.
66014003	Di adok-an kurisi, sarato di adok-an ka-ampek mukaluak, sarato jo saga-lo pamimpin nan di sakuliliang kuri-si tu, urang nan 144 . 000 urang tu, bi mandendangkan suatu lagu nan ba-ru. Lagu tu, indak dapek doh dipa-raja-i dek siapo pun juwo, salain dek 144 . 000 urang nan lah ditabuih dari bumi tu.
66014004	Inyo tu adolah urang-urang nan tatauk barasiah, ibaraik paja ga-dih, dek karano indak ma-adokan ubuangan jo urang padusi. Inyo tu bi ma-ikuik-i Anak Domba tu ka ma-no sajo Baliau payi. Dari antaro ka-sadonyo umaik manusia, inyo tu lah nan lah ditabuih sabagai pasambah-an nan partamu kabake Allah, sarato kabake Anak Domba.
66014005	Inyo tu indak panah doh bi baduto; sarato indak ado saketek juwo doh cacek di diri inyo tu.
66014006	Sudah tu, ambo maliyek surang malekaik lain, nan tabang tenggi di langik. Malekaik tu mambawok bari-to tantang Injil nan kaka, untuak ka disampaikan kabake umaik manusia di muko bumi, iyolah kabake saga-lo banso, sagalo suku, sagalo bahaso, sarato jo sagalo karajaan.
66014007	Malekaik tu bakato jo suwaro nan kuwaik, ”Ta-kuiklah kabake Allah, sarato pujilah kabasaran Baliau! Dek karano lah tibo wakatunyo, Allah ka ma-adieli manu-sia. Sambahlah Baliau nan manjadi-kan langik, bumi, lauik, sarato jo ka-sadonyo mato ayie!”
66014008	Malekaik nan kaduwo, tibo ma-iriang malekaik nan partamu, sambia bakato jo suwaro nan kuwaik, ”Lah jatuah! Kota Babel nan gadang lah ja-tuah! Inyo lah mambuwek sagalo ban-so bi mabuak jo ayie anggur iyolah anggur dari napasu cabuanyo!”
66014009	Surang malekaik nan katigo, ti-bo ma-iriang malekaik nan baduwo cako, sambia bakato jo suwaro nan kuwaik, ”Urang nan manyambah bi-natang tu, sarato jo patuangnyo, sa-rato nan mampunyoi tando binatang tu, di kaniangnyo, atau di tangan-nyo,
66014010	mako, urang tu ka maminun ayie anggur Allah, iyolah anggur ka-bangihan Baliau, nan lah Baliau tu-wangkan masuak tampaiknyo, pa-nuah, saketek nan indak bakurangi! Kasadonyo urang tu ka di-ajauk di dalam api nan babalerang, di adok-an malekaik-malekaik suci, sarato di adok-an Anak Domba tu.
66014011	Asok da-ri api nan mambaka urang-urang tu, ka manggabubu taruih manaruih un-tuak salamo-lamonyo. Siang malam indak ado anti-antinyo, urang-urang tu ka di-ajauk taruih, iyolah urang-urang nan manyambah binatang tu, sarato jo patuangnyo, iyolah kasado-nyo urang nan mampunyoi tando na-mo binatang tu.”
66014012	Dalam parkaro iko, umaik Allah nan patuah kabake sagalo parentah Allah, sarato nan indak barubah ati kabake Isa Almasih, paralu tatauk ta-bah.
66014013	Sudah tu, ambo mandanga suwa-ro nan bakato dari sarugo, ”Tulihkanlah ko: Muloi kiniko, basukocitolah urang-urang nan mati samantaro ma-layani Tuhan!” Roh Allah manjawauk, ”Batua! Inyo tu indak lai ka bakarajo kareh, dek karano, asie palayanan inyo tu, ka ta-tauk manyaratoi inyo tu.”
66014014	Kamudian, ambo maliyek, mako nampaklah suatu awan nan putiah. Di ateh awan tu, duduak surang Urang, nan kaliyatannyo bakcando Manusia. Di kapalo-Nyo ado sabuwah mangku-to ameh, nan di tangan-Nyo ado sa-buwah sabik nan tajam.
66014015	Kamudian, surang malekaik nan lain kaluwa da-ri Baithullah. Jo suwaro nan kuwaik, inyo bakato kabake Baliau nan du-duak di ateh awan tu, ”Ayunkanlah sabik Angkau tu, sarato tuwailah ki-niko lai, dek karano lah tibo wakatu-nyo untuak manuwai; bumi lah pa-tuik untuak dituwai!”
66014016	Sudah tu, Baliau nan duduak di ateh awan tu ma-ayunkan sabik-Nyo ka bumi, ma-ko, bumi pun dituwai.
66014017	Kamudian, ambo maliyek su-rang lai malekaik nan lain, nan ka-luwa dari Baithullah di sarugo. Inyo pun mambawok sabuwah sabik nan tajam.
66014018	Sasudah tu, surang malekaik nan lain, nan bakuwaso taradok api, datang dari mezbah. Jo suwaro nan kuwaik, inyo bakato kabake malekaik nan mamacikkan sabik nan tajam tu, ”Ayunkanlah sabik angkau tu, sara-to kareklah kasadonyo buwah batang anggur nan di muko bumi, dek kara-no buwahnyo lah bi masak!”
66014019	Ma-ko, malekaik tu ma-ayunkan sabiknyo ka muko bumi, sarato manyabik kasa-donyo buwah anggur dari batangnyo, sudah tu, inyo baekan masuak tam-paik paramehan anggur kabangihan Allah, nan manggalagak.
66014020	Kasado-nyo buwah anggur tu dirameh di lu-wa kota, sarato ma-ilielah darah nan bak batang ayie, dari tampaik para-mehan anggur tu, nan ma-ilie sajauah tigo ratuih kilo, nan dalamnyo labiah dari satenggi tagak.
66015001	Kamudian, ambo maliyek sa-suatu nan ajaib di langik, sa-rato nan luwa biaso manakuikkan-nyo. Ado tujuah malekaik, sarato jo tujuah bala bancano nan tarakir. Iko-lah nan tarakir kalinyo Allah mala-pehkan bangih-Nyo.
66015002	Sasudah tu, ambo maliyek sasu-atu, nan kaliyatannyo bakcando la-uiktan camin, nan bacampua jo api. Ambo maliyek pulo, urang-urang nan lah manang taradok binatang, sara-to jo patuangnyo, sarato nan lah ma-nang pulo, taradok urang nan namo-nyo ditando-i jo angko. Urang-urang nan manang tu, bi tagak di tapi lauik-tan camin, sambia bi mamacikkan ku-capi nan dibarikan dek Allah kabake inyo tu.
66015003	Nan inyo tu bi mandendang-kan dendangan Musa, pisuruah Allah, sarato jo dendangan Anak Domba. Bakcando ikolah dendangannyo, ”Oih Tuhan, Allah nan Mahakuwaso, baralah ka luwa biasonyo, sarato baralah ka-ajaibnyo, sagalo pabuatan Angkau! Rajo sagalo banso, baralah ka adienyo, sarato baralah ka bana nyo, sagalo tindakan Angkau!
66015004	Oih Tuhan, siyakoh nan indak ka takuik kabake Angkau? Siyakoh urang nan indak ka namuah mangabakan kabasaran Angkau? Angkau sajolah nan suci. Sagalo banso ka bi datang manyambah Angkau, dek karano, sagalo tindakan Angkau nan adie, lah diliyek dek kasadonyo urang.”
66015005	Sasudah tu, ambo maliyek Baithul-mukadis nan di sarugo, tabukak, nan Kemah Tuhan ado di dalamnyo.
66015006	Su-dah tu, katujuah malekaik, sarato jo katujuah bala bancano tu, kaluwa da-ri Baithulmukadis. Pakaian inyo tu dari kain lenan nan barasiah, sara-to nan bakilauan. Nan inyo tu bi ma-makai tutuik dado nan dibuwek da-ri ameh.
66015007	Kamudian, salah ciyek dari ka-ampek mukaluak tu, mambarikan kabake katujuah malekaik tu, tujuah buwah cawan nan dari ameh, nan panuah barisi jo kabangihan Allah, Allah nan iduik salamo-lamonyo.
66015008	Mako, Baithulmukadis tu panuah jo asok dari kabasaran Allah, sarato jo kuwaso Allah. Sarato salamo katu-juah bala bancano nan dibawok dek katujuah malekaik tu, alun baranti, mako, indak surang juwo doh urang nan dapek masuak ka dalam Baithul-mukadis.
66016001	Sudah tu, ambo mandanga su-waro nan kuwaik dari dalam Baithullah, nan bakato kabake katu-juah malekaik tu, ”Payilah, tuwang-kanlah isi katujuah cawan kabangih-an Allah tu ka muko bumi!”
66016002	Malekaik nan partamu payi, sarato manuwangkan isi cawannyo ka muko bumi. Mako, bi tumbuahlah bisua-bi-sua nan sangaik sakik, sarato nan ma-nakuikkan, di kasadonyo urang nan bi mampunyoi tando binatang tu, sa-rato di urang-urang nan bi manyam-bah patuangnyo.
66016003	Sasudah tu, malekaik nan kadu-wo payi manuwangkan isi cawannyo ka lauik. Mako, ayie lauik pun manjadi bakcando darah urang mati, sa-rato bi matilah sagalo mukaluak nan iduik di lauik.
66016004	Kamudian, malekaik nan katigo payi manuwangkan isi cawannyo ka batang-batang ayie, sarato ka mato-mato ayie, mako, kasadonyo ayie bi manjadi darah.
66016005	Ambo, mandanga suwaro malekaik nan bakuwaso tara-dok ayie, bakato, ”Ukunan nan Ang-kau jatuahkan sangaik adie, oih Nan Mahasuci, Allah nan ado, sarato nan lah ado!
66016006	Urang-urang tu lah bi ma-nyerakkan darah umaik Allah, sara-to jo darah nabi-nabi; kiniko Ang-kau mambuwek inyo tu bi maminun darah. Batua, iyo lah patuik itu un-tuak inyo tu!”
66016007	Sudah tu, ambo man-danga suwaro dari mezbah bakato, ”Oih Tuhan, Allah Nan Mahakuwaso, nan bana, sarato adielah sagalo ukun-an nan Angkau jatuahkan!”
66016008	Sasudah tu, malekaik nan ka-am-pek, payi manuwangkan isi cawan-nyo ka matoari, mako, matoari pun dibuliahkan ma-anguihkan manusia, jo angeknyo nan luwa biaso tu.
66016009	Ma-nusia di-anguihkan dek paneh mato-ari nan sabana angek, mako, inyo tu bi mangutuak-i namo Allah, nan ba-kuwaso taradok sagalo bala bancano tu. Biyapun baitu, nan inyo tu indak bi namuah doh batobaik dari doso-dosonyo, sarato indak bi namuah doh mamuji kabasaran Allah.
66016010	-
66016011	Sudah tu, malekaik nan kalimo, payi manuwangkan isi cawannyo ka kurisi binatang tu. Mako, kaciyek-annyo karajaan binatang tu manjadi kalam, nan manusia bi manggigik li-dah, dek karano kasakik-an. Mako, urang-urang tu bi mangutuak-i Allah nan di sarugo, dek karano inyo tu bi kasakik-an, sarato dek karano bisua-bisua inyo tu. Tapi, inyo tu indak ju-wo doh bi batobaik, dari sagalo pabu-atannyo nan jahek.
66016012	Sasudah tu, malekaik nan ka-anam, payi manuwangkan isi ca-wannyo ka Sungai Efrat nan gadang tu. Mako, sungai tu kariang, saing-go rajo-rajo dari nagari nan arah ka Ujuang, dapek bajalan malaluinyo.
66016013	Sudah tu, ambo maliyek tigo roh ja-hek, nan bantuaknyo bakcando kon-cek. Satiyok-tiyok koncek tu, kaluwa dari muncuang nago, dari muncuang binatang, sarato dari muncuang na-bi palasu.
66016014	Inyo tu adolah roh-roh jahek nan mambuwek sagalo ka-aja-iban. Katigo roh jahek tu, payi kabake sadonyo rajo di ateh dunia ko, sarato mangumpuakan rajo-rajo tu, untuak baparang di Ari nan gadang, iyolah Ari dari Allah Nan Mahakuwaso.
66016015	”Dangakanlah! Aden datang iba-raik urang maliang! Basukocitolah urang nan layi tatauk bajago-jago, sa-rato nan layi mamparatikan pakaian-nyo, sainggo inyo bajalan indak ba-tilanjang, sarato indak mambuwek malu di adok-an urang banyak!”
66016016	Kamudian, roh-roh tu mangum-puakan rajo-rajo tu di sabuwah tam-paik, nan di dalam bahaso Ibrani di-namokan Harmagedon.
66016017	Sasudah tu, malekaik nan katu-juah, manuwangkan isi cawannyo ka udaro. Mako, tadangalah suwaro nan kuwaik, dari kurisi di Baithullah, nan bakato, ”Lah salasai!”
66016018	Sudah tu, tajadilah kilek nan sabuang-manya-buang, sarato jo suwaro guruah nan manggamuruah, sarato nan mangga-ga, sarato jo gampo nan manakuik-kan. Sajak dari manusia dijadikan, alun panah lai tajadi gampo nan bak-cando itu. Ikolah gampo nan paliang manakuikkan!
66016019	Kota nan gadang tu, pacah manjadi tigo bagian, sarato ru-sak binaso pulolah kota-kota, di kasa-donyo karajaan di muko bumi. Sudah tu, Allah takana jo Babel nan gadang tu. Mako, Allah mambuwek inyo ma-minun anggur, dari cawan -- anggur Allah iyolah anggur kabangihan Baliau nan manggalagak.
66016020	Kasado-nyo pulau bi ma-ilang, sarato kasa-donyo gunuang pun bi ilang-lanyok.
66016021	Ujan es nan gadang-gadang, nan satiyok bongkahnyo sabarek limo pu-luah kilo, bi jatuah dari langik ma-nimpo urang. Mako, urang-urang tu bi mangutuak-i Allah, dek karano di bala bancano ujan es, nan manakuik-kan tu.
66017001	Sasudah tu, salah surang da-ri katujuah malekaik nan ma-macikkan tujuah buwah cawan tu, datang kabake ambo sarato jo baka-to, ”Kamarilah, ambo ka manunjuak-kan kabake angkau, baa ukunan nan ka ditarimo, dek padusi panjuwa di-ri nan pajina tu, iyolah, kota nan ga-dang tu, nan dibangun di dakek ba-tang-batang ayie.
66017002	Rajo-rajo di muko bumi, bi babuwek nan cabua jo inyo, baitu pulo, urang-urang nan ma-uni bumi, bi mabuak, dek karano mami-nun ayie anggur karajo cabuanyo.”
66017003	Sudah tu, Roh Allah manguwa-soi ambo, sarato malekaik tu mam-bawok ambo ka padang gurun. Di si-nan tu ambo maliyek surang padusi, duduak di ateh sikua binatang nan bulunyo sirah tuwo, sarato nan pa-nuah batulihi jo namo-namo inoan taradok Allah. Binatang tu mampu-nyoi tujuah buwah kapalo, sarato jo sapuluah buwah tanduak.
66017004	Padusi tu, mamakai baju nan bacolok rono kula-bu bungo taruang, sarato jo sirah tu-wo, sarato di-iyasi jo sagalo pariya-san ameh, jo sagalo parmato, sarato jo mutiara. Di tangannyo, inyo ma-macikkan sabuwah mangkuak ameh, nan panuah barisi jo sagalo parkaro nan sangaik kumuah, nan lato, asie dari karajo cabuanyo.
66017005	Di kaniang-nyo, tatulih suatu namo nan mampu-nyoi arati nan rasiyo. Namo tu iyolah ”Babel Nan Gadang, induak dari sa-galo padusi panjuwa diri, sarato in-duak dari sagalo urang nan kurang aja di muko bumi.”
66017006	Sudah tu, am-bo maliyek, baraso padusi tu mabuak jo darah umaik Allah, sarato jo da-rah urang-urang nan dibunuah, dek karano indak barubah ati kabake Isa Almasih. Kutiko ambo maliyek padusi tu, ambo manjadi tacangang-cangang.
66017007	Sudah tu, malekaik tu bakato kaba-ke ambo, ”Baa mangko angkau taca-ngang-cangang? Eloklah ambo agiah tawu kabake angkau rasiyo padusi tu, sarato jo rasiyo binatang nan di-racaknyo, iyolah binatang nan mam-punyoi tujuah buwah kapalo, sarato jo sapuluah buwah tanduak.
66017008	Bina-tang tu dulu panah iduik, tapi, kini-ko indak iduik lai. Inyo sabanta lai ka kaluwa dari jurang mauik, sarato ka payi manuju kabinasoan. Urang-urang nan iduik di muko bumi, nan namonyo indak tacataik dalam Kitauk Kahidupan, sajak dari sabalun dunia dijadikan, ka bi tacangang jikok ma-liyek binatang tu. Dek karano, bina-tang tu dulu panah iduik. Nan kiniko inyo indak iduik lai, tapi, inyo ka da-tang baliak.
66017009	Dalam parkaro iko, paralu ado ka-bijaksanoan, sarato jo pangaratian. Tujuah buwah kapalo tu, iyolah tu-juah buwah bukik; iyolah bukik-bu-kik tampaik padusi tu duduak. Nan tujuah buwah kapalo tu pulo, adolah tujuah urang rajo:
66017010	Limo dari rajo-rajo tu, lah bi jatuah, nan surang la-yi mamarentah juwo lai, sarato nan surang lai alun tibo. Jikok inyo tibo isuak, inyo musti mamarentah hanyo sabanta sajo.
66017011	Sarato binatang nan dulu panah iduik, tapi, kiniko indak iduik lai, adolah rajo nan kasalapan. Inyo adolah salah surang dari katu-juah rajo tu juwo, nan kiniko sadang payi manuju kabinasoan.
66017012	Sapuluah buwah tanduak nan angkau liyek tu, iyolah, sapuluah urang rajo nan alun muloi mamaren-tah. Tapi, inyo tu ka dibari kuwaso untuak mamarentah sabagai rajo, sa-mo-samo jo binatang tu salamo sa-jam.
66017013	Kasapuluah urang rajo ko, kasadonyo mampunyoi tujuan nan sa-mo; inyo tu kasadonyo ka manyarah-kan kakuatan, sarato jo kakuwasoan inyo tu kabake binatang tu.
66017014	Inyo tu ka bi baparang malawan Anak Dom-ba tu. Tapi, Anak Domba tu, sarato jo sagalo pangikuik-Nyo nan tuluih, nan lah dipanggie-Nyo, sarato nan lah dipiliah-Nyo tu, ka bi mangalah-kan rajo-rajo tu, dek karano, Baliau-lah Tuhan sagalo tuan, sarato Rajo sa-galo rajo-rajo.”
66017015	Malekaik tu bakato pulo, ”Ayie nan angkau liyek tu, tampaik padusi panjuwa diri tu duduak, iyolah saga-lo banso, sagalo rakyaik, sagalo kara-jaan, sarato jo sagalo bahaso.
66017016	Sa-puluah buwah tanduak nan angkau liyek, sarato jo binatang tu, ka mam-banci-i padusi panjuwa diri tu. Inyo tu ka bi marabuik sagalo sasuatu nan dimiliak-i dek padusi tu, sarato ka mambuwek padusi tu batilanjang. Inyo tu ka bi mamakan dagiang padu-si tu, sarato mambinasokannyo jo api.
66017017	Dek karano, Allah lah manggarak-kan ati inyo tu, untuak ka manjalan-kan rancana Allah. Allah mambuwek inyo tu supakaik, untuak manyarah-kan kakuwasoan inyo tu kabake bi-natang tu, supayo binatang tu ma-marentah, sampai tajadi apo nan lah dikatokan dek Allah.
66017018	Padusi nan angkau liyek tu, iyo-lah kota gadang, nan mamarentahi sagalo rajo di muko bumi.”
66018001	Sasudah tu, ambo maliyek su-rang malekaik nan lain, turun dari sarugo. Inyo mampunyoi kaku-wasoan nan gadang, sarato jo kasu-marak-annyo, mambuwek kaciyek-an-nyo bumi manjadi tarang.
66018002	Jo suwaro nan kuwaik, inyo bakato, ”Lah jatuah! Babel gadang lah jatuah! Kiniko inyo manjadi tampaik setan-setan, sarato jo sagalo roh jahek. Di dalamnyo iduik sagalo rupo buruang nan najih, sara-to jo sagalo nan dijajok-i urang.
66018003	Dek karano, sagalo banso lah bi maminun anggur napasu karajo cabuanyo. Rajo-rajo di muko bumi, bi babuwek cabua jo inyo, baitu pulo, urang-urang pang-galeh di muko bumi, bi manjadi kayo, dek napasunyo nan indak takandali-kan tu.”
66018004	Sudah tu, ambo mandanga suwaro lain dari sarugo, nan bakato, ”Oih umaik-Den, bi kaluwalah! Bi kaluwalah dari dalamnyo! Janlah kalian ma-ikuik-i doso-dosonyo, sarato jan sato manangguang ukunan inyo!
66018005	Dek karano, dosonyo batum-puak-tumpuak sampai ka langik, nan Allah takana jo sagalo karajo jahek kota tu.
66018006	Pabuweklah kabake inyo, bakcando apo nan lah inyo pabuwek kabake kalian; balehkanlah kabake inyo duwo kali lipek, untuak sagalo apo nan lah inyo pabuwek. Isilah mangkuaknyo, jo minunan nan duwo kali labiah kareh, daripado minunan nan inyo sadiyokan untuak kalian.
66018007	Barikanlah kabake inyo, kasansaroan sarato jo kasadiahan, nan samo banyaknyo jo kamuliyaan, sarato jo kamewahan, nan inyo barikan kabake dirinyo sandiri. Dek karano, inyo tatauk sajo bakato kabake dirinyo, ’Aden ko ratu nan mamarentah! Aden ko, indak doh marando; aden indak ka mangalami kasadiahan doh!’
66018008	Dek karano parkaro itulah, mako, dalam sa-ari sajo, inyo ka ditimpo dek bala bancano -- panyakik, kasadiahan, sarato dek indak makan. Nan inyo ka di-anguihkan jo api, dek karano, bakuwasolah Tuhan Allah, nan ma-adieli inyo tu.”
66018009	Rajo-rajo di muko bumi, nan bi sa-to dalam sagalo pabuatan cabuanyo, sarato nan sato jo napasu padusi tu, ka bi manangisi, sarato ka bi mara-tok-i kota tu, jikok inyo tu bi maliyek asok manggabubu, dari api nan ma-anguihkan kota tu.
66018010	Inyo tu ka bi ta-gak dari jauah, dek karano, inyo tu bi takuik ka kanai kasansaroan kota tu. Inyo tu bi bakato, ”Ndeh, indak tang-guang-tangguang doh cilakonyo, kota nan tamusawua ko kota Babel nan kuwaik! Dalam wakatu nan sa-jam sa-jo, ukunan angkau lah di-ujuikkan!”
66018011	Urang-urang panggaleh di muko bumi pun, bi manangih, sarato jo ba-ibo ati, dek karano di padusi tu, dek karano, indak ado surang pun juwo lai, urang nan mambali barang-ba-rang galeh inyo tu.
66018012	Indak ado nan mambali ameh, perak, parmato, sara-to jo mutiara inyo tu; baitu pulo, ka-in lenan, kain kulabu bungo taruang, kain suto, sarato jo kain sirah tuwo; sagalo rupo kayu nan sulik didapek, barang-barang nan dari gadiang, sa-rato jo barang nan dari kayu nan maha-maha, nan dari timbago, nan dari basi, sarato nan dari pualam;
66018013	ku-lik kayu manih, rampah-rampah, si-tanggi, mur, sarato jo kumayan; ang-gur sarato jo minyak, tapuang sarato jo gandun; jawi sarato jo domba, ku-do sarato jo bendi, budak-budak, ma-lahan nyawo manusia pun, indak ado nan ka mambali.
66018014	Urang-urang panggaleh bi bakato kabake urang padusi tu, ”Kasadonyo nan niyo nak angkau miliak-i, lah indak ado lai, sa-galo kamewahan, sarato jo sagalo nan rancak nan ado di angkau, lah ilang-lanyok. Angkau indak lai ka manamu-kannyo!”
66018015	Urang-urang panggaleh nan lah bi kayo, dek karano mangga-leh di kota tu, ka bi tagak dari jauah, dek karano, inyo tu bi takuik ka ka-nai kasansaroan kota tu. Inyo tu ka bi manangih, sarato ka ba-ibo ati,
66018016	ma-ko, inyo tu ka bi bakato, ”Ndeh, indak doh tangguang-tangguang cilakonyo kota nan tamusawua ko! Nan biaso-nyo, inyo manganakkan pakaian le-nan, kain kulabu bungo taruang, sara-to jo kain sirah tuwo; biasonyo, inyo panuah jo pariyasan ameh, parma-to, sarato jo mutiara!
66018017	Tapi, dalam wakatu nan sa-jam sajo, inyo lah ka-ilangan sagalo arato-bandonyo tu!” Kasadonyo nangkodo kapa, urang nan manumpang, sarato jo anak bu-wah kapa, sarato jo kasadonyo urang nan pancariannyo di lauik, bi tagak dari jauah.
66018018	Sarato bi ma-ariak, pa-do wakatu inyo tu bi maliyek asok nan manggabubu, dari api nan mam-baka kota tu. Inyo tu bi ma-ariakkan, ”Indak panah ado doh kota nan lain, nan bakcando kota nan gadang ko!”
66018019	Mako, inyo tu bi ma-ambuangkan abu ka kapalo inyo tu, sabagai tando ba-ibo ati, sudah tu, bi manangih, sa-rato bi manggaruang-garuang, ”Ndeh, indak doh tangguang-tangguang cilakonyo kota nan gadang ko! Arato-bandonyo, lah mambuwek kasadonyo urang nan mampunyoi kapa-kapa nan di lauik, bi manjadi kayo! Tapi, dalam wakatu nan sa-jam sajo, inyo lah ka-ilangan sagalo-galonyo!”
66018020	Oih sarugo, basukocitolah, dek karano kota tu lah cayie! Oih umaik Allah, sarato jo rasul-rasul, sarato jo nabi-nabi, bi basukocitolah! Dek ka-rano, Allah lah ma-ukun inyo, saba-gai untuak pambalehkan, taradok apo nan lah inyo pabuwek kabake kali-an!
66018021	Sasudah tu, surang malekaik nan kuwaik, ma-angkek sabuwah batu — nan sagadang batu giliangan nan ga-dang — sudah tu, inyo baekan masuak lauik sarato jo bakato, ”Bakcando ikolah caronyo, kota Babel nan ta-musawua tu, ka di-ampehkan saku-waik-kuwaiknyo, sainggo indak lai ka ditamukan bakehnyo.
66018022	Bunyi musik dari pamain kucapi, suwaro dari sa-galo tukang dendang, dari pamain su-liang, sarato dari tukang ambuih ta-rumpik, indak lai ka tadanga di dalam angkau! Indak pulo lai ka ditamukan di sinan tu, surang pakarajo nan san-tiang, sarato indak pulo lai ka tadanga suwaro batu panggiliangan.
66018023	Urang indak lai ka maliyek cahayo lampu di dalam angkau; sarato indak pulo lai ka tadanga di sinan tu, suwaro rami urang baralek kawin. Urang-urang panggaleh angkau, adolah urang-urang nan paliang takamuko di muko bumi, sarato jo alemu capak-capak ba-ruak angkau, angkau mangicuahi sa-galo banso di muko bumi!”
66018024	Babel di-ukun, dek karano, di dalam kota tu lah tasuwo darah na-bi-nabi, sarato jo darah umaik Allah — singkek curito, iyolah darah kasado-nyo urang nan lah dibunuah di mu-ko bumi.
66019001	Sasudah tu, ambo mandanga sasuatu, nan bakcando suwa-ro gamuruah urang banyak dari sa-rugo, nan bi bakato, ”Pujilah Allah! Allah kito adolah Allah nan manya-lamaikkan; Baliau Allah nan basa, sa-rato nan bakuwaso!
66019002	Caro Baliau ma-ukun adie, sarato bijaksano! Baliau lah manjatuahkan ukunan, kabake padusi panjuwa diri nan sangaik pajina, nan marusak dunia jo karajo cabuanyo. Allah lah ma-ukun padusi panjuwa diri tu, dek karano, inyo lah mambu-nuah pisuruah-pisuruah Allah.”
66019003	Su-dah tu, suwaro urang nan banyak tu, bi bakato pulo baliak, ”Pujilah Allah! Asok dari api nan ma-anguihkan kota nan gadang tu, ka manggabubu taruih indak ado anti-antinyo!”
66019004	Mako, ka-duwo puluah ampek pamimpin, sara-to jo ka-ampek mukaluak nan di saku-liliang kurisi tu, bi tasungkua, sarato bi manyambah Allah nan duduak di ateh kurisi. Inyo tu bi bakato, ”Amin! Pujilah Allah!”
66019005	Sudah tu, tadanga bunyi suwaro dari kurisi tu nan bakato, ”Pujilah Allah, oih kasadonyo pisuruah Allah, sarato jo kasadonyo urang - - gadang ketek - - nan bi manyambah Allah!”
66019006	Sasudah tu, ambo mandanga sasu-atu, nan bakcando bunyi suwaro sa-kumpualan urang nan sangaik ba-nyak; bunyinyo bakcando galombang lauik nan manggilo, sarato bakcando guruah nan manggamuruah. Ambo mandanga urang-urang tu bi bakato, ”Pujilah Allah! Dek karano, Tuhan Allah kito Nan Mahakuwaso tu, kiniko mamarentah!
66019007	Molah kito basukoci-to, sarato bi bagadang ati; molah kito mamuji kabasaran Baliau! Dek kara-no, lah tibo wakatunyo ari panikah-an Anak Domba tu, sarato anak daro-Nyo, lah siyauk sadiyo untuak alek tu.
66019008	Pakaian lenan nan bakilauan, lah di-barikan kabake inyo untuak ka dipa-kai.” (Pakaian lenan tu, adolah sagalo pabuatan nan baiak, nan lah dipabu-wek dek umaik Allah.)
66019009	Sudah tu, malekaik tu bakato ka-bake ambo, ”Tulihkanlah ko: ’Basuko-citolah, urang nan di-undang ka alek panikahan Anak Domba tu.’ ” Kamu-dian, malekaik tu mangatokan pu-lo, ”Ikolah barito nan bana, nan da-ri Allah.”
66019010	Ambo tasungkua di adok-an ma-lekaik tu, andak ka manyambah inyo, tapi, inyo bakato kabake ambo, ”Jan! Janlah disambah ambo, sambahlah Allah! Dek karano, ambo ko pun ha-nyo pisuruah, samo jo bakcando ang-kau, sarato samo jo bakcando kasa-donyo sudaro angkau, nan bapacik arek kabake kabanaran nan dinyato-kan dek Isa Almasih!” Dek karano, kabanaran nan dinya-tokan dek Isa Almasih tu lah, nan ma-ilhami kasadonyo nabi-nabi nan ba-nubuwaik.
66019011	Kamudian, ambo maliyek sarugo tabukak, sudah tu, nampaklah sikua kudo putiah. Urang nan maracaknyo, banamo Nan Tuluih, sarato Nan Ba-na. Baliau adie dalam mamutuihkan ukunan, sarato adie pulo dalam ma-adok-i paparangan.
66019012	Mato-Nyo bak-cando nyalo api, nan di kapalo-Nyo, Baliau mamakai banyak mangkuto. Di diri Baliau, tatulih suatu namo; nan hanyo Baliau sandiri nan mangatawui namo tu.
66019013	Nan Baliau mamakai ju-bah nan lah barandamkan masuak da-rah. Nan Baliau dinamokan ”Kalima-thullah”.
66019014	Pasukan saradadu sarugo, bi maracak kudo putiah, sarato bapa-kaian lenan nan putiah barasiah, bi payi ma-ikuik-i Baliau.
66019015	Dari muluik Baliau, kaluwa sabilah padang nan ta-jam, sarato jo padang tu, Baliau ka mangalahkan sagalo banso, nan Ba-liau ka mamarentahi banso-banso tu jo tungkek basi. Baliau ka marameh anggur, di dalam tampaik parameh-an anggur kabangihan Allah Nan Ma-hakuwaso.
66019016	Di jubah Baliau, sarato jo di pawo Baliau, tatulih namo nan bakcando iko, ”Rajo sagalo rajo, sara-to Tuhan sagalo tuan.”
66019017	Sudah tu, ambo maliyek surang malekaik nan tagak di ateh matoari. Jo suwaro nan kuwaik, inyo bakato kabake sadonyo buruang nan bi ta-bang di udaro, ”Bi kamarilah bakum-pua, untuak bi sato di alek gadang nan di-adokan dek Allah!
66019018	Bi kamarilah mamakan dagiang rajo-rajo, dagiang palimo-palimo, sa-rato jo dagiang pajuwang-pajuwang; bi kamarilah mamakan dagiang urang-urang nan maracak kudo, sa-rato jo dagiang kudonyo bagai, sara-to jo dagiang kasadonyo umaik manu-sia, gadang jo ketek, budak sarato jo urang maradeka!”
66019019	Kamudian, ambo maliyek bina-tang tu, sarato jo rajo-rajo nan di mu-ko bumi, sarato jo saradadu inyo tu, bi bakumpua untuak baparang, mala-wan Baliau nan maracak kudo putiah tu, sarato jo saradadu-Nyo.
66019020	Mako, binatang tu tatangkok samo-samo jo nabi palasu, nan lah mambuwek sa-galo ka-ajaiban di adok-an binatang tu. (Jo sagalo ka-ajaiban tu lah, bina-tang tu mangicuahi urang-urang nan mampunyoi tando binatang tu, sara-to jo urang-urang nan bi manyam-bah patuang binatang tu.) Sudah tu, binatang tu sarato jo nabi palasu tu, di-oncekkan iduik-iduik masuak la-uiktan api nan banyalo-nyalo jo ba-lerang.
66019021	Nan pasukan inyo tu, di-bunuahi jo padang nan kaluwa dari muluik Urang nan maracak kudo pu-tiah tu. Mako, buruang-buruang pun bi tibo, sarato mamakan dagiang urang-urang nan dibunuah tu.
66020001	Sasudah tu, ambo maliyek su-rang malekaik turun dari sa-rugo. Di tangannyo, inyo mamacikkan kunci jurang mauik, sarato jo sabu-wah pilanggu nan gadang.
66020002	Sudah tu, inyo manangkok nago tu, si ula tuwo, iyolah Ubilih atau Setan tu sara-to mampilanggu-inyo untuak salamo saribu tawun.
66020003	Kamudian, malekaik tu ma-ambuangkan nago tu masuak jurang mauik, sudah tu, jurang tu di-kuncinyo, sarato jo disegenyo, supa-yo nago tu indak dapek lai mangicuah sagalo banso, sabalun abih maso nan saribu tawun tu. Sasudah tu, inyo musti dilapehkan untuak wakatu nan indak barapo lamo.
66020004	Sudah tu, ambo maliyek babarapo buwah kurisi, sarato jo urang-urang nan bi duduak di kurisi tu, inyo tu di-bari kuwaso untuak ma-adieli. Ambo maliyek pulo, jiwa-jiwa urang-urang nan lah dipancuang kapalonyo, dek karano, inyo tu lah bi mambari pa-ngakuan tantang Isa Almasih, sara-to bi mambaritokan pasan nan dari Allah. Urang-urang tu indak sato doh manyambah binatang, atau pun pa-tuangnyo. Inyo tu pun indak panah doh manarimo tando binatang tu di kaniangnyo, atau pun di tangannyo. Mako, inyo tu bi iduik baliak, sarato mamarentah sabagai rajo, samo-samo jo Isa Almasih salamo saribu tawun.
66020005	Ikolah bagian nan partamu, urang-urang nan mati di-iduikkan baliak. (Tapi, urang-urang mati nan lainnyo, indak di-iduikkan doh baliak, salamo maso nan saribu tawun tu.)
66020006	Basuko-citolah urang-urang nan lai sato di iduikkan baliak, di bagian nan parta-mu tu. Inyo tu patuik manjadi miliak Allah. Kamatian di bagian nan kadu-wo, indak bakuwaso doh taradok inyo tu. Inyo tu ka bi manjadi imam-imam nan malayani Allah, sarato imam-imam nan malayani Isa Almasih; nan inyo tu ka bi mamarentah samo-samo jo Baliau, salamo saribu tawun.
66020007	Sasudah abih maso nan saribu tawun tu, mako, Ubilih ka dilapeh-kan dari kuruangannyo,
66020008	nan inyo ka payi mangicuahi sagalo banso di ka-ampek pinjuru bumi, iyolah Gog, sarato jo Magog. Ubilih mangumpua-kan banso-banso tu untuak ka bapa-rang, suatu bilangan nan indak ka ta-etong, ibaraik sabanyak kasiak di lauik.
66020009	Mako, inyo tu pun ka bi base-rak di kaciyek-annyo muko bumi, su-dah tu, inyo tu ka mangapuang pa-kemahan umaik Allah, sarato jo kota nan dikasiahi dek Allah. Tapi, api tu-run dari langik, sarato mambinasokan inyo tu.
66020010	Kamudian Ubilih nan ma-ngicuahi inyo tu, dibaekan masuak la-uiktan api nan babalerang. Di sinan tu lah tampaiknyo binatang, nan na-bi palasu tu dibuwang talabiah dulu. Inyo tu ka bi di-ajauk siang jo malam, untuak salamo-lamonyo.
66020011	Sasudah tu, ambo maliyek sabu-wah kurisi putiah nan gadang, sarato jo Baliau nan duduak di atehnyo. La-ngik jo bumi ilang-lanyok dari adok-an Baliau, sainggo indak kaliyatan lai.
66020012	Nan ambo maliyek urang-urang mati, gadang ketek, bi tagak di adok-an kurisi tu. Mako, dibukaklah saga-lo kitauk-kitauk. Sudah tu, sabuwah kitauk nan lain dibukak pulo, iyolah Kitauk Kahidupan. Kamudian, ukunan dijatuahkan taradok urang mati, sabandiang jo pabuatan inyo tu, ma-nuruik nan tacataik di dalam kitauk-kitauk tu.
66020013	Sudah tu, lauik manyarahkan urang-urang mati, nan ado di dalam-nyo. Mauik, sarato jo Alam Mauik pun, manyarahkan urang-urang mati nan ado dek inyo. Kasadonyo urang-urang mati tu, dijatuahi ukunan nan sabandiang jo pabuatan inyo tu.
66020014	Kamudian, Mauik sarato jo Alam Mauik, dibaekan masuak lauiktan api. (Lauiktan api ko, adolah kama-tian bagian nan kaduwo.)
66020015	Urang-urang nan indak tatulih namonyo di Kitauk Kahidupan, dibuwang masuak lauiktan api.
66021001	Sudah tu, ambo maliyek la-ngik nan baru, sarato jo bu-mi nan baru. Langik nan partamu, sa-rato jo bumi nan partamu, lah ilang, nan lauik pun lah ilang-lanyok.
66021002	Ma-ko, ambo maliyek kota nan suci tu, iyolah Yerusalem nan baru, nan turun dari sarugo dari Allah. Kota tu lah di-pasiyaukkan, ibaraik surang anak da-ro nan lah diparancak, untuak ka ma-namui marapulai.
66021003	Sudah tu, ambo mandanga suwaro dari kurisi tu, nan bakato jo suwaro nan kuwaik, ”Kini-ko, tampaik tingga Allah adolah sa-mo-samo jo manusia! Baliau ka iduik samo jo manusia, nan manusia tu ka manjadi umaik Baliau. Allah sandi-ri ka barado samo jo inyo tu, sarato manjadi Allah inyo tu.
66021004	Nan Baliau ka ma-apuih sagalo ayie mato, dari mato inyo tu. Nan mauik indak ka ado lai; kasadiahan, ratok jo tangih, atau sa-kik panyakik, indak ka ado pulo lai. Sagalo parkaro nan lamo lah ilang-lanyok.”
66021005	Sudah tu, Baliau nan duduak di ateh kurisi tu bakato, ”Kiniko Waden mambuwek sagalo sasuatu manjadi baru!” Baliau bakato pulo kabake am-bo, ”Tulihkanlah ko, dek karano, sa-galo kato-kato ko bana, sarato dapek dipicayo-i.”
66021006	Sudah tu, Baliau baka-to, ”Lah salasai! Aden-lah nan indak ba-awa, sarato Aden-lah nan indak ba-akie; Aden-lah Tuhan, dari Sajak Samulo sampai Ka Akienyo. Satiyok urang nan auih, ka Den bari minun, jo ayie nan dari mato ayie kahidupan, jo sacaro nan indak mambayie.
66021007	Urang-urang nan manang, ka mandapekkan kasadonyo tu, nan Waden ka manjadi Allah-nyo, nan inyo ka manjadi anak-Den.
66021008	Tapi, urang nan pangacuik, nan pangkiyanaik, nan jahek, nan pambu-nuah, nan cabua, nan tukang-tukang sihie, nan panyambah barhalo, sara-to kasadonyo nan panduto, ka di-am-buangkan masuak lauiktan api nan babalerang, nan banyalo-nyalo, iko-lah kamatian nan kaduwo.”
66021009	Surang di antaro katujuah male-kaik, nan lah sato mamacik katujuah cawan, nan panuah jo katujuah bala bancano nan tarakir tu, datang kaba-ke ambo, sarato jo bakato, ”Kamari-lah! Ambo ka manunjuakkan kaba-ke angkau, Anak Daro, iyolah Anak Daro, dari Marapulai Anak Domba.”
66021010	Mako, Roh Allah manguwasoi am-bo, nan malekaik tu mambawok ambo ka puncak gunuang nan sangaik teng-gi. Inyo manunjuakkan kabake ambo Yerusalem, kota nan suci tu, kota tu turun dari sarugo, dari Allah,
66021011	jo su-marak sarato jo kabasaran Allah. Ko-ta tu bakilauan bakcando batu par-mato, bakcando batu baiduri pandan nan janiah, bakcando kristal.
66021012	Din-diang tembok nan di sakuliliangnyo tenggi gadang, sarato ado duwo baleh buwah pintu kaporonyo, sarato dija-go dek duwo baleh urang malekaik. Di satiyok pintu kaporonyo, tatulih namo-namo kaduwo baleh suku ban-so Israel.
66021013	Ka satiyok arah, ma-adok tigo buwah pintu kaporo, tigo ma-adok arah nan ka Ujuang, tigo ma-adok arah nan ka Baruah, tigo ma-adok arah nan ka Ateh, tigo ma-adok arah nan ka Puhun.
66021014	Dindiang tem-bok kota tu, dibangun di ateh duwo baleh buwah batu sandi. Di batu-batu sandi tu, tatulih namo kaduwo baleh urang rasul Anak Domba tu.
66021015	Malekaik nan mangecek jo ambo tu, mampunyoi tungkek pa-ukua nan dari ameh, untuak ma-ukua kota tu, sarato jo pintu-pintu kaporonyo, sara-to jo dindiang temboknyo.
66021016	Kota tu bantuaknyo basagi ampek --- panjang-nyo samo jo lebanyo. Mako, malekaik tu ma-ukua kota tu, jo tungkek pa-ukuanyo; tanyato panjangnyo 2400 kilo; lebanyo sarato jo tengginyo, sa-mo jo bakcando panjangnyo.
66021017	Ku-tiko malekaik tu ma-ukua dindiang temboknyo, tanyato tenggi dindiang tembok tu, saratuih ampek puluah ampek eto. Ukuaran nan dipakai dek malekaik tu, adolah ukuaran nan di-pakai dek manusia.
66021018	Dindiang tem-bok kota tu, dibuwek dari batu bai-duri pandan, sadangkan nan kotanyo sandiri, dibuwek dari ameh tulen, ja-niah bakcando camin.
66021019	Kasadonyo batu sandi kota tu, di-iyasi jo saga-lo rupo batu parmato. Batu sandi nan partamu, dibuwek dari batu baiduri pandan, nan kaduwo dari batu nilam, nan katigo dari batu yakut, nan ka-ampek dari batu jamrud,
66021020	nan kali-mo, dari batu baiduri sepah, nan ka-anam dari batu dalimo, nan katujuah dari batu ratna cimpako, nan ka sala-pan dari batu piruih, nan kasambilan dari batu topas, nan ka sapuluah da-ri batu krisopras, nan kasabaleh dari batu lazuardi, nan kaduwobaleh da-ri batu kacubuang.
66021021	Kaduwo baleh pintu kaporonyo tu, dibuwek dari du-wo baleh mutiara, satiyok pintu, di-buwek dari ciyek mutiara. Labuah di kota tu, dibuwek dari ameh tulen, ja-niah bakcando camin nan bakilek.
66021022	Ambo indak ado doh manam-pak Baithulmukadis di dalam kota tu, dek karano, Baithulmukadis-nyo iyolah Tuhan sandiri, Allah Nan Ma-hakuwaso, sarato jo Anak Domba tu.
66021023	Kota tu indak paralu doh ditarangi jo matoari, atau jo bulan, dek kara-no, kabasaran Allah nan manarang-inyo, nan Anak Domba tu adolah pa-litonyo.
66021024	Sagalo banso ka bajalan di bawah tarang cahayonyo, nan ra-jo-rajo di muko bumi, ka bi mamba-wok arato-bandonyo ka dalam kota tu.
66021025	Kasadonyo pintu kaporo kota tu, ka tabukak sapanjang ari; indak ka disawokkan doh, dek karano, di sinan tu indak ado lai ari nan malam.
66021026	Ka-basaran, sarato jo arato-bando sagalo banso, ka dibawok ka dalam kota tu.
66021027	Tapi, urang nan mampabuwek sa-galo parkaro nan manjajokkan, atau urang nan panduto --- singkeknyo cu-rito, apo pun nan najih, sabana indak ka dapek doh masuak ka kota tu. Nan ka masuak hanyolah, urang nan na-monyo layi tatulih di Kitauk Kahidu-pan, iyolah kitauk Anak Domba tu.
66022001	Malekaik tu manunjuakkan pulo kabake ambo, batang ayie nan ayienyo mambari kahidu-pan. Batang ayie tu janiah bakilok-an, janiah nan sajaniah-janiahnyo, nan ma-ilie dari kurisi Allah, sarato dari kurisi Anak Domba.
66022002	Di tangah-tangah jalan di kota tu, iyolah, di subalah-manyubalah batang ayie tu, ado batang-batang kayu kahidupan, nan babuwah duwo baleh kali dalam satawun, iyolah sakali sabulan. Daun-nyo dipagunokan untuak mancegakkan sagalo banso.
66022003	Di dalam kota tu, indak ado ciyek juwo doh sasuatu nan kanai kutuak Allah. Kurisi Allah, sarato jo kurisi Anak Domba, ka talatak di dalam kota tu. Pisuruah-pisuruah Baliau ka ba-iba-daik kabake Baliau,
66022004	sarato ka bi maliyek roman muko Baliau. Namo Baliau, ka ditulihkan di kaniang pisu-ruah-pisuruah Baliau tu.
66022005	Inyo tu in-dak lai ka mamaralukan lampu, atau cahayo matoari, dek karano, ari nan malam indak ka ado lai, sarato Tuhan Allah sandiri, nan ka manarangi inyo tu. Mako, inyo tu ka bi mamarentah sabagai rajo, untuak salamo-lamo-nyo.
66022006	Sudah tu, malekaik tu bakato ka-bake ambo, ”Sagalo kato-kato ko ba-na, sarato dapek dipicayo-i. Tuhan Allah nan mambarikan Roh-Nyo ka-bake nabi-nabi, nan lah ma-utuih ma-lekaik-Nyo, untuak ma-agiah tawu ka-bake pisuruah-pisuruah-Nyo, apo nan musti sacapeknyo ka tajadi.”
66022007	Isa Almasih bakato, ”Paratikan-lah ko! Ambo ka datang sacapeknyo. Basukocitolah urang nan layi mama-tuahi kato-kato nubuwaik dalam ki-tauk ko!”
66022008	Ambo, Yahya, lah mandanga, sa-rato lah maliyek kasadonyo tu. Sa-sudah ambo salasai mandanga, sara-to jo maliyeknyo, ambo tasungkua di adok-an malekaik, nan lah manun-juakkan kasadonyo tu kabake ambo, nan ambo bamukasuik nak ka ma-nyambah inyo,
66022009	tapi, inyo bakato ka-bake ambo, ”Jan! Jan disambah pulo ambo! Sambahlah Allah! Dek kara-no, ambo ko hanyo pisuruah, samo jo angkau, sarato samo jo bakcando sudaro-sudaro angkau nan nabi-nabi, sarato jo kasadonyo urang nan layi mamatuahi, sagalo pasan-pasan nan di dalam kitauk ko!”
66022010	Sudah tu, inyo bakato pulo, ”Janlah dirasiyokan, sa-galo kato-kato nubuwaik nan di da-lam kitauk ko, dek karano, lah dakek wakatunyo, kasadonyo tu ka tajadi.
66022011	Urang nan jahek, biyalah taruih ba-buwek jahek; urang nan najih, biya-lah taruih manajihkan dirinyo; urang nan layi ma-ikuik-i ka-inginan Allah, biyalah taruih ma-ikuik-i ka-inginan Allah, baitu pulo, urang nan iduik sa-ngajo untuak Allah, biyalah inyo ta-ruih iduik sangajo untuak Allah.”
66022012	Isa Almasih bakato, ”Paratikanlah ko! Indak lamo lai Ambo ka datang, sambia mambawok pahalo, untuak ka pambaleh kabake satiyok urang, sasu-wai manuruik apo nan lah inyo pabu-wek.
66022013	Ambo-lah nan indak ba-awa, sarato nan indak ba-akie; Ambo-lah Tuhan dari sajak Samulo, sampai ka Akienyo.”
66022014	Basukocitolah urang nan manya-sah jubahnyo sampai barasiah, sa-inggo inyo tu ba-hak, mamakan bu-wah dari batang kayu kahidupan, sarato ba-hak masuak ka dalam kota tu, malalui pintu kaporonyo.
66022015	Tapi, urang-urang nan mampabuwek saga-lo parkaro nan buruak, nan mampa-gunokan alemu sihie, urang-urang nan mampabuwek sagalo pabuatan nan cabua, nan mambunuah urang, nan manyambah barhalo, sarato jo urang-urang nan baduto, biya jo ka-to-kato, atau pun jo pabuatan, kasa-donyo urang tu, tampaiknyo di luwa kota tu.
66022016	”Ambo, Isa Almasih, lah mangi-rin malekaik Ambo kabake angkau, supayo inyo ma-agiah tawu sagalo parkaro ko, untuak kaparaluan ja-maat-jamaat. Ambo ko katurunan Daud; Ambo-lah Bintang Nan Da-ri Ujuang, nan tarang tu.”
66022017	Roh Allah, sarato jo Anak Daro bi bakato, ”Molah!” Satiyok urang nan mandanga ko, musti pulo baka-to, ”Molah!” Siya nan auih, andak-lah inyo datang! Sarato siya nan ma-inginkan, andaklah inyo ma-ambiak ayie nan mambari kahidupan tu, jo sacaro nan indak mambayie.
66022018	Kabake satiyok urang nan man-danga, kato-kato nubuwaik di da-lam kitauk ko, ambo, Yahya, mam-paringekkan bakcando iko: jikok ado urang nan manukuak manambahkan sasuatu, di kato-kato nubuwaik ko, mako, Allah ka manambahkan ukun-an urang tu, jo sagalo bala bancano nan lah tatulih di dalam kitauk ko.
66022019	Nan jikok ado urang nan mangu-rangi sasuatu, dari kato-kato nubu-waik ko, mako, Allah ka mangurangi pulo, bagian inyo nan lah tatulih di dalam kitauk ko --- iyolah, bagian dari batang kayu kahidupan, sarato jo ba-gian dari kota nan suci tu.
66022020	Baliau nan manyampaikan ka-sadonyo barito ko, bakato, ”Ba-tua, Ambo ka datang sacapeknyo!” Amin! Oih Tuhan Isa Almasih, datang-lah!
66022021	Mudah-mudahan, Tuhan Isa Alma-sih mambarikan barakaik Baliau, kaba-ke sadonyo umaik Allah!
